<?xml version="1.0" encoding="utf-8"?><feed xmlns="http://www.w3.org/2005/Atom" xml:base="https://kotwys.github.io" xml:lang="udm"><title>Коӵышгуысь гожъямъёс</title><link rel="alternate" href="/articles"/><link rel="self" href="/feed.xml" type="application/atom+xml"/><author><name>Коӵыш Микайло</name></author><updated>2023-07-30T16:06:18.169Z</updated><id>https://kotwys.github.io</id><icon>/assets/logo_large.png</icon><entry xml:base="https://kotwys.github.io/articles/udmurt-derussification/"><title>Удмурт кылэз ӟучтэммытон дэмланъёсы</title><link rel="alternate" href="./." type="text/html"/><id>https://kotwys.github.io/articles/udmurt-derussification/</id><published>2023-07-20T00:00:00.000Z</published><summary>Та статтяын удмурт кылэз ӟуч ӟалкымамлэсь мозмытон дэмланъёсме верасько.
Удмурт кыллы лэсьтэм латӥн гожпуслык но ӟучысь асэстэмъёсты тупатон малпанъёсы
возьматэмын.
</summary><content type="text/html"><![CDATA[
        <div><p>Ӟуч но удмурт калыкъёс кемаласен матын луо но, ӟуч кыллэн удмурт кыл вылэ
<span title="влияние" data-word="ӟалкым">ӟалкымамезлы</span> паймонэз ӧвӧл.  Озьы ке но, эксэй дыръя но, Кенешо Союз дыръя но
(1930. аръёсысенгес) пӧртэм-пӧртэм калыкъёслэсь кылзэс юри ӟучезлы матын карыны
тыршо вал: кылбугор, гожъяськон, куараос ласянь.  Кылъёссылэсь аспӧртэмлыксэс,
пушсӧзнэтсэс утьыны турттэм кылтодосчиосты (удмурт но, украйин но, пор но мукет)
<span data-latin="<i>bourgeois</i> naśjonalist">буржуа националист</span> шуыса
гожъялозы вал<sup class="footnote-ref"><a href="#fn1" id="fnref1">[1]</a></sup>.  Али нош, Кенешо вакытэ юнматэм кирилик
гожъяськонзэс латӥнэ воштыны малпась калыкъёсты «эшъёссэ вузам» шуо.  Казак,
узбек, беларус кыллы кирилик тупа-а, уг-а, со шоры учкытэк, ӵапак «Росилэн
ӟалкым котыр»ысьтыз потон сярысь сюлмасько ӟуч политӥкчиос.</p>
<p>Та сылмытон политӥклэн одӥгез адӟиськымон бервылыз — лыдъяны луонтэм мында ӟучъя
чузъяськись, ӟучъя гожъяськись, удмурт куарасӧзнэтэз тӥясь кылъёс: <span data-latin-skip><em>коллективизаци(я), математика, техника, Удмурти(я)</em></span>.
Кенешо вакытэ соосты «калыккуспо» шуыло вал но, пыдлось ёросъёсысь адямиос
соосты чылкыт, ӟуч сямен вераны мед быгатозы шуыса, юн сюлмасько
вал<sup class="footnote-ref"><a href="#fn2" id="fnref2">[2]</a></sup>.</p>
<p>Сокугес удмурт адямиосты огъя Кенешо улонэ пыртон пумысен малпаськон вал.
Валамон: югдур табере мукет луэмын.  Али ӟуч кыллы дышетон сярысь ӧвӧл, удмурт
кыллы ик дышетон сярысь малпаськоно луэ.  Кытӥяз Удмуртшаерысь пиналъёсты удмурт
кыллы — кунсьӧр кыллы кадь ик дышетоно луэ.</p>
<p>Куд-ог<sup class="footnote-ref"><a href="#fn3" id="fnref3">[3]</a></sup> шуэмъя, ӟуч кылысь кызьы вань, озьы ик асэстэм кылъёс, ӟучъя
гожъяськон сям удмурт кыллы нокыӵе но кышкытлык уг луо.  О-о, удмурт кылмылы али
вакытэ соос шукырес кышкытлык уг луо но, пумен-пумен тазьы кылмы пырак сылмон
калэ вуоз, дыр.  Со кылъёс лачак ванен, асьме кылмы, ӟуч кыл сярысь, котьма ке
но улӥынгес адӟиське, ас понназ азинтӥськыны уггес быгаты шуыса, пе.  Куке но
удмурт кылмес йӧгурезь быдӟа ярантэм ӟуч ӟалкымамлэсь мозытон дыр одно ик
лыктоз, лэся.</p>
<p>Ма, Кенешо вакытэ удмурт кылын ужамез ваньзэ сэрпалтыса, 1900. ар яке кыӵе ке
XVI дауре берытскон сярысь уг вераськы.  Татчыозь азинскыса вуэм удмурт
кылтодослэн мерассэ, пӧртэм вераськетъёсты огазе каремзэ чик куштоно ӧвӧл шуыса
малпасько.  Со вылэ инъяськыса ик, кылмес воштоно. Нош тани мынам дэмланъёсы.
Коментаръёсын малпандэс-тэргандэс вераны эн кепыралэ вал.</p>
<h2 id="%D1%83%D0%B4%D0%BC%D1%83%D1%80%D1%82-%D0%BB%D0%B0%D1%82%D3%A5%D0%BD-%D0%B3%D0%BE%D0%B6%D0%BF%D1%83%D1%81%D0%BB%D1%8B%D0%BA" tabindex="-1">Удмурт латӥн гожпуслык</h2>
<p>Алияз удмурт гожъяськонын кӧня ке тупасьтэм интыос вань.  Ма, со небыт я чурыт
пус пуктон интыез валатэк, оло нош <i lang="tt">*сәлем</i> кылӥськем дыръя <i lang="tt">сәлам</i> гожъяськыса, йырыд сураськыны луоно бигер гожпуслык ӧвӧл.
Озьы ке но, удмурт гожпуслыклэн но логиктэмез вань.  Кылсярысь, небыт-чурыт
ӵошлангаос но бӧрсязы мынӥсь аслангаос: «<span data-latin-skip>б</span>» бӧрсьы
«<span data-latin-skip>э</span>» куара мыныку, со «<span data-latin-skip>бе</span>» («<span data-latin-skip>е</span>» — небытатӥсь
гожпус) гожтӥське дыръя, «<span data-latin-skip>б</span>» бӧрсьы «<span data-latin-skip>о</span>» куара мыныку, со «<span data-latin-skip>бо</span>» ик
гожтӥське («<span data-latin-skip>о</span>» берло ӵошлангаез уг небытомыты).</p>
<p>Удмурт гожъяськонлэн азинскемез нырысь ик палэнысь учыръёсын герӟаськемын
<sup class="footnote-ref"><a href="#fn4" id="fnref4">[4]</a></sup>.  Алиез удмурт гожпуслык 1918. ар котырын юнмам но, со дырысен
чутырак воштӥськонъёс вылымтэ.  Озьы ке но, соин-маин куанымтэос вал.
Кылсярысь, соку небытэзлэн но чурытэзлэн ужпумзылы сэрттон-пертчон сётыны
турттэм Алатырёв аспирантлэсь малпамзэ (<span data-latin-skip>Я, Ю, Е, Ё,
Й</span> гожпусъёсты <span data-latin="alfabet">алфавит</span>ысь поттыса, небыт
ӵошлангаосты ваньзэ бӧрсязы небыт пусэн гожтыны) Кенешо Союз дыръя палэнтӥллям,
Алатырёв <em>«тыпак калыккуспо кылъёсты — огласянь, но мукет ласянь — дышетӥсьёс
ёрмоно ӟуч кыллы дышетонэз лыдэ уг басьты</em>» шуыса<sup class="footnote-ref"><a href="#fn1" id="fnref1:1">[1:1]</a></sup>.  Отӥяз:
«<em><span data-latin="Alfabet">Алфавит</span>эз воштон ласянь ужпумез верано ке,
одӥг тусэ вуттон сярысь гинэ вераны луэ; удмуртъёс гинэ ӧвӧл, ваньмыз пичи
национальносьёс но гожъяськонзэс [ӟучезлы] матэгес карыны кулэ</em>».</p>
<p>Удмурт кыллэн выль гожпуслыкезлы латӥн гожпуслыкез быръёно шуыса малпасько.
Латӥнлык асьмемыз ӧжыт ке но мукет суоми-угор но <span data-latin="turk">тюрк</span> калыкъёслы матынгес кароз но, ӟуч кыллэн меӵак
ӟалкымлэсь мозмытоз.</p>
<p>«Роси <span data-latin="Federaśjon">Федераци</span>ысь калыкъёслэн кылъёссы
пумысен» катъя, элькун кылъёс кирилик вылэ инъям гожпуслыкен гинэ луыны кулэ.
Соин, латӥнлыкез али ик паськыт уже кутон сярысь малпанэз но ӧвӧл.  Со сяна,
выль гожпуслык пуктоно ке, сое нырысь-валысь ик пӧртэм кылтодосчиос рос-прос
эскерыны но дунъетсэс сётыны кулэ.</p>
<h3 id="%D0%B3%D0%BE%D0%B6%D0%BF%D1%83%D1%81%D1%8A%D1%91%D1%81" tabindex="-1">Гожпусъёс</h3>
<p>Татын 38 гожпуслэсь латӥн <span data-latin="alfabet">алфавит</span> но кирилик
гожпуслыкен тупанэз сётэмын.  Курсӥвен возьматэм гожпусъёс литэратур удмурт
кылын уг пумисько но тупаса воштӥськыны вуымтэ кылъёсын, аснимъёсын оло
вераськет кылъёсын кутӥсько.  Удмурт кыллы мурт луись куараосты возьматыны нимаз
гожпусъёс юри пыртэмын ӧвӧл.</p>
<div class="columns" style="max-width: 740px; column-width: 360px;">
<table>
<thead>
<tr>
<th>Латӥн</th>
<th>Кирилик</th>
<th>IPA</th>
<th>Возьматос</th>
</tr>
</thead>
<tbody>
<tr>
<td>Aa</td>
<td><span data-latin-skip>Аа</span></td>
<td>[ä ~ ɑ]</td>
<td><strong>A</strong>naj</td>
</tr>
<tr>
<td>Bb</td>
<td><span data-latin-skip>Бб</span></td>
<td>[b]</td>
<td>Lum<strong>b</strong>yt</td>
</tr>
<tr>
<td>Cc</td>
<td><span data-latin-skip>Чч</span></td>
<td>[t͡ɕ]</td>
<td><strong>C</strong>ukinder</td>
</tr>
<tr>
<td>Čč</td>
<td><span data-latin-skip>Ӵӵ</span></td>
<td>[t͡ʂ]</td>
<td><strong>Č</strong>ana</td>
</tr>
<tr>
<td>Dd</td>
<td><span data-latin-skip>Дд</span></td>
<td>[d]</td>
<td><strong>D</strong>araĺi</td>
</tr>
<tr>
<td>Ee</td>
<td><span data-latin-skip>Ээ</span></td>
<td>[ɛ ~ e]</td>
<td>Ĺ<strong>e</strong>mĺet</td>
</tr>
<tr>
<td><em>Ff</em></td>
<td><span data-latin-skip>Фф</span></td>
<td>[f]</td>
<td><strong>F</strong>ederal</td>
</tr>
<tr>
<td>Gg</td>
<td><span data-latin-skip>Гг</span></td>
<td>[g]</td>
<td><strong>G</strong>erber</td>
</tr>
<tr>
<td>Ǵǵ</td>
<td><span data-latin-skip>Дьдь</span></td>
<td>[ɟ]</td>
<td>Ma<strong>ǵ</strong>jar</td>
</tr>
<tr>
<td><em>Hh</em></td>
<td><span data-latin-skip>Хх</span></td>
<td>[x]</td>
<td><strong>H</strong>orvat</td>
</tr>
<tr>
<td>Ii</td>
<td><span data-latin-skip>Ии</span></td>
<td>[i]</td>
<td>S<strong>i</strong>-bur</td>
</tr>
<tr>
<td>Jj</td>
<td><span data-latin-skip>Йй, ъ, ь</span></td>
<td>[j]</td>
<td><strong>J</strong>övaĺeg</td>
</tr>
<tr>
<td>Kk</td>
<td><span data-latin-skip>Кк</span></td>
<td>[k]</td>
<td><strong>K</strong>apka</td>
</tr>
<tr>
<td>Ḱḱ</td>
<td><span data-latin-skip>Тьть</span></td>
<td>[c]</td>
<td><strong>Ḱ</strong>amys</td>
</tr>
<tr>
<td>Ll</td>
<td><span data-latin-skip>Лл</span></td>
<td>[ɫ]</td>
<td>Ka<strong>l</strong>yk</td>
</tr>
<tr>
<td>Ĺĺ</td>
<td><span data-latin-skip>Льль</span></td>
<td>[lʲ]</td>
<td><strong>Ĺ</strong>ibyt</td>
</tr>
<tr>
<td>Mm</td>
<td><span data-latin-skip>Мм</span></td>
<td>[m]</td>
<td><strong>M</strong>amyk</td>
</tr>
<tr>
<td>Nn</td>
<td><span data-latin-skip>Нн</span></td>
<td>[n]</td>
<td><strong>N</strong>amer</td>
</tr>
<tr>
<td>Ńń</td>
<td><span data-latin-skip>Ньнь</span></td>
<td>[ɲ]</td>
<td>Ka<strong>ń</strong>yl</td>
</tr>
<tr>
<td>Oo</td>
<td><span data-latin-skip>Оо</span></td>
<td>[ɔ]</td>
<td>G<strong>o</strong>ndyr</td>
</tr>
<tr>
<td>Öö</td>
<td><span data-latin-skip>Ӧӧ</span></td>
<td>[ə]</td>
<td>P<strong>ö</strong>rtem</td>
</tr>
<tr>
<td>Pp</td>
<td><span data-latin-skip>Пп</span></td>
<td>[p]</td>
<td><strong>P</strong>aleź</td>
</tr>
<tr>
<td><em>Qq</em></td>
<td><span data-latin-skip>Кк</span></td>
<td>[k]</td>
<td><strong>Q</strong>atar (кун)</td>
</tr>
<tr>
<td>Rr</td>
<td><span data-latin-skip>Рр</span></td>
<td>[r]</td>
<td>A<strong>r</strong></td>
</tr>
<tr>
<td>Ŕŕ</td>
<td><span data-latin-skip>Ӟӟ</span></td>
<td>[ɟ͡ʑ]</td>
<td><strong>Ŕ</strong>ec</td>
</tr>
<tr>
<td>Řř</td>
<td><span data-latin-skip>Ӝӝ</span></td>
<td>[d͡ʒ]</td>
<td><strong>Ř</strong>akyjyr</td>
</tr>
<tr>
<td>Ss</td>
<td><span data-latin-skip>Сс</span></td>
<td>[s]</td>
<td><strong>S</strong>ylal</td>
</tr>
<tr>
<td>Śś</td>
<td><span data-latin-skip>Сьсь</span></td>
<td>[ɕ]</td>
<td><strong>Ś</strong>am</td>
</tr>
<tr>
<td>Šš</td>
<td><span data-latin-skip>Шш</span></td>
<td>[ʂ]</td>
<td><strong>Š</strong>yr</td>
</tr>
<tr>
<td>Tt</td>
<td><span data-latin-skip>Тт</span></td>
<td>[t]</td>
<td><strong>T</strong>ol</td>
</tr>
<tr>
<td>Uu</td>
<td><span data-latin-skip>Уу</span></td>
<td>[u~w]</td>
<td>P<strong>u</strong>l</td>
</tr>
<tr>
<td>Vv</td>
<td><span data-latin-skip>Вв</span></td>
<td>[v]</td>
<td><strong>V</strong>al</td>
</tr>
<tr>
<td><em>Ww</em></td>
<td><span data-latin-skip>Вв, Уу</span></td>
<td>[w]</td>
<td><strong>W</strong>illiam</td>
</tr>
<tr>
<td><em>Xx</em></td>
<td><span data-latin-skip>кс</span></td>
<td>[ks]</td>
<td>Man<strong>x</strong></td>
</tr>
<tr>
<td>Yy</td>
<td><span data-latin-skip>Ыы</span></td>
<td>[ɪ̈]</td>
<td>L<strong>y</strong>my</td>
</tr>
<tr>
<td>Zz</td>
<td><span data-latin-skip>Зз</span></td>
<td>[z]</td>
<td>Ju<strong>z</strong>yr</td>
</tr>
<tr>
<td>Źź</td>
<td><span data-latin-skip>Зьзь</span></td>
<td>[ʑ]</td>
<td>Muresa<strong>ź</strong></td>
</tr>
<tr>
<td>Žž</td>
<td><span data-latin-skip>Жж</span></td>
<td>[ʐ]</td>
<td>Y<strong>ž</strong></td>
</tr>
</tbody>
</table>
</div>
<p>Куд-ог вераськетъёсын пумиськись куараосты гожтыны вылысь, нимаз гожпусъёсты уже
кутыны луэ: кылсярысь, <strong>Əə</strong>, <strong>Üü</strong>, <strong>Ññ</strong>.  Быръем гожпусъёс тросэз
огшорыесь гинэ шуыса малпасько.  Кылсярысь, тодослыко гожтонын, эрзя латӥнлыкын
со выллем гожпусъёс ик кутӥсько.</p>
<p>Ӵошлангаослэн небытсэс возьматыны бӧрсязы мынӥсь аслангаос ӧвӧл, вадьсазы акут
шуон (◌́) диакритӥк пусъёс кутӥсько.  Соин, <span data-latin-skip><em>ся</em></span>
интые <em>śa</em> гожтӥськомы.  Йот понэм аслангаос (<span data-latin-skip><em>я</em>, <em>е</em>,
<em>ё</em>, <em>ю</em></span>), кыл азьын, мукет асланга бӧрсьын, чурыт я небыт пус бӧрсьын
(чурыт но небыт пусъёсты ум ни гожтӥське) дыръя, кык гожпусэн гожъясько: <em>ja</em>,
<em>je</em>, <em>jo</em>, <em>ju</em>.</p>
<p><span data-latin="Unicode">Юнӥкод</span>ын акуто <strong>Dd</strong> но <strong>Tt</strong> гожпусъёс ӧвӧл
но, небыт <span data-latin-skip class="nowrap">/дь/</span> но <span data-latin-skip class="nowrap">/ть/</span> куараосты гожтыны <strong>Ǵǵ</strong> но <strong>Ḱḱ</strong>
гожпусъёсты бырйи.  Логиктэм адӟиське, дыр, ке но, логикез вань.  Нырысетӥез,
мадьяръёслэн <span data-latin-skip class="nowrap">/дь/</span> куаразы <strong>gy</strong>
кадь гожтӥське (аснимзы — <i lang="hu">magyar</i>).  Кыктэтӥез, удмурт кылын
д—г, т—к выжтон учыръёс вань: <span data-latin-skip><em>кыкъямыс</em></span> кыл
(ӵошатэ: коми <i lang="kv">кӧкъямыс</i>) бератаз <span data-latin-skip><em>тямыс</em></span> луэм но, <span data-latin-skip><em>Татьяна,
Денис</em></span> нимъёс <span data-latin-skip><em>Такъян, Генис</em></span> луиллям.  Та
гожпусъёсты бырйыса, огкадь луэмзы шонерак адӟиське.</p>
<p>Жаляса верано, та гожпусъёс <span data-latin="Unicode">Юнӥкод</span>лэн Latin
Extended-B люкетаз пыро, соин соосты возьматӥсь шрифтъёс ӧжытгес вань.  Озьы ке
но, <i lang="en">Unicode-aware</i> шуон шрифт возьматон тӥрлык соосты асэрказ
поттыны быгатоз.</p>
<p><span data-latin-skip><strong>Ӝж</strong>, <strong>Ӟӟ</strong></span> куараосты возьматыны кӧня ке быръён
вал: я <strong>ǵź</strong> но <strong>dž</strong> дӥграфъёс, я <strong>Ʒʒ</strong> но <strong>Ǯǯ</strong> гожпусъёс, я, бератаз,
<strong>Ŕŕ</strong> но <strong>Řř</strong> гожпусъёс.  Одӥг пусэн гожтымон мае ке кык пусэн гожтонэз
тус-тас карон кожасько, соин нырысетӥзэ быръёнэз сэрпалтӥ.  <strong>Ʒʒ</strong> но <strong>Ǯǯ</strong>
гожпусъёс озьы ик <span data-latin="Unicode">Юнӥкод</span>лэн Latin Extended-B
люкетаз пыро но, аслам малпамея соос домбылёгес адско.  <strong>Ŕŕ</strong> но <strong>Řř</strong>
логиктэм вылымтэ: мукет суоми-угор кылъёсын кыл азьысь <span data-latin-skip
class="nowrap">/р/</span> куара удмурт <span class="nowrap"
data-latin-skip>/ӟ/</span> но <span data-latin-skip class="nowrap">/ӝ/</span>
куараосы выже (ӵошатэ: коми <i lang="kpv">рыт, руч, роч</i> но удмурт <i data-latin-skip>ӝыт, ӟичы, ӟуч</i>).</p>
<p><strong>Ǵǵ</strong>, <strong>Ḱḱ</strong>, <strong>Ŕŕ</strong> но <strong>Řř</strong> пусъёс аспӧртэмлыкоесьгес луо но, соослы кӧня
ке дышоно оло мукет мае ке кутоно.  Небыт <span data-latin-skip
class="nowrap">/дь/</span> но <span data-latin-skip class="nowrap">/ть/</span>
куараосты возьматыны озьы ик <strong>Ďď</strong> но <strong>Ťť</strong> гожпусъёсты уже кутыны луысал, дыр
(словак но чек кылъёсын соос огвыллем кураоасты возьмато).  Озьы ке но, соос
мукет акуто пусъёслэсь висъяськогес.</p>
<h4 id="%D1%8E%D0%BD%D3%A5%D0%BA%D0%BE%D0%B4" tabindex="-1"><span data-latin="Unicode">Юнӥкод</span></h4>
<figure>
<img   alt="Инъетась латӥн гожпусъёс Basic Latin люкетэ пыро.  Ö гожпус Latin-1 Supplement люкетэ пыре.  Акут но гачек понэм пусъёс (Ǵ но Ḱ сяна) Latin Extended-A люкетэ пыро.  Ǵ но Ḱ гожпусъёс Latin Extended-B люкетэ пыро."
  src="./unicode-chart.png">
<figcaption>Кудӥз гожпус <span data-latin="Unicode">Юнӥкод</span>лэн кудаз
люкетаз пыре</figcaption>
</figure>
<p>Тросэз гожпусъёс <span data-latin="Unicode">Юнӥкод</span>лэн Basic Latin я
Latin-1 Supplement люкетъёсаз пыро, соин тросысьтыз шрифтъёсысь соосты шедьтыны
луэ; Latin Extended-A озьы ик ӵем пумиське.  Latin Extended-B люкетэ пырись
<strong>Ǵǵ</strong> но <strong>Ḱḱ</strong> гожпусъёс шрифтъёсын шергес пумисько ке но, вылӥын верам сямен
ик, <i lang="en">Unicode-aware</i> шрифт возьматон тӥрлык соосты асэрказ <strong>Gg</strong>,
<strong>Kk</strong> но ◌́ пусъёслэсь поттоз (кылсярысь, <span title="веб-браузер" data-word="вотэсучкон">вотэсучконъёс,</span> тэксттупатӥсьёс,
XeLaTeX выллем тырон-шуккон тӥрлык).</p>
<p>Basic Latin люкетэ пырись пусъёс UTF-8 кодъянын одӥг <span title="байт (8 бит)" data-word="тямысо">тямысо</span> басьто.  Соин,
гожпуслы быдэ котьку кык тямысо басьтӥсь кириликен ӵошатыса, латӥнэн гожтэм
тэкстлэн лыдпусо кабен быдӟалаез ичигес луэ.</p>
<h3 id="%D1%88%D0%BE%D0%BD%D0%B5%D1%80%D1%80%D0%B0%D0%B4%D1%8A%D1%91%D1%81" tabindex="-1">Шонеррадъёс</h3>
<ol>
<li>
<p><span data-latin-skip><em>лля, лле, нне, ння</em></span> выллем куаратэчетъёсын
(кылӥтэтъёс огазе вуэм интыосын сяна) кыксэ ик ӵошлангаез небыт гожтоно:
<em>vyĺĺem</em>, <em>uliĺĺam</em>, <em>peceńńa</em>, <em>duńńe</em>; <em>kylĺukam</em> (пӧртэм кылвыжыос).</p>
</li>
<li>
<p>Кириликен <span data-latin-skip><em>ц, щ</em></span> гожтэм куаратэчетъёсты <em>ts, šč</em>
гожтоно: <em>švejtsar</em>, <em>boršč</em>.</p>
</li>
<li>
<p>Асэстэмъёсын удмурт кылын небыт луисьтэм ӵошлангаослэн небытсэс бӧрсязы <em>j</em>
гожпусэн возьматоно: <em>slavjan</em>.</p>
</li>
<li>
<p>Туж выль асэстэмъёсты тупатытэк ик гожтыны яра: <em>horror</em>, <em>fake</em>,
<em>maki-zushi</em>.</p>
</li>
<li>
<p>Мурт кылысь аснимъёсты (инты нимъёсты, адями нимъёсты но мук.), соосты удмурт
кылын гожтон сям вань ке, озьы ик гожтоно:</p>
<ul>
<li><span data-latin-skip><em>Москва</em></span> луэ <em>Musko</em>;</li>
<li><span data-latin-skip><em>Казань</em></span> луэ <em>Kuzon</em>.</li>
</ul>
<p>Сыӵе сям ӧвӧл дыръя, латӥн гожпуслыкен гожтон дышем сямъягес гожтоно:</p>
<ul>
<li><span data-latin-skip><em>Израиль</em></span> (Шор Ӵукпалась кун) луэ <em>Israel</em>;</li>
<li><span data-latin-skip><em>Миядзаки</em></span> (<span title="Япония" data-word="Нипоншаер">Нипоншаерысь</span>
префектур, тодмо нипон анӥматорлэн выжынимыз) луэ <em>Miyazaki</em>;</li>
<li><span data-latin-skip><em>Татабанья</em></span> (Мадьяршаерысь кар) луэ
<em>Tatabánya</em>.</li>
</ul>
</li>
<li>
<p>Лыдпусъёсын гожтэм радлыко лыднимъёсты пумазы дугдонпусэн («.») гожтоно:</p>
<ul>
<li><span data-latin-skip><em>2-тӥ суред</em></span> луэ <em>2. sured</em>;</li>
<li><span data-latin-skip><em>4-тӥ шуркынмон</em></span> луэ <em>4. šurkynmon</em>.</li>
<li><span data-latin-skip><em>2022(-тӥ) ар</em></span> луэ <em>2022. ar</em>.</li>
</ul>
</li>
</ol>
<p>Берлогес асэстэм кылъёс сярысь улӥынгес верасько.</p>
<h3 id="%D0%BF%D1%80%D0%B8%D0%BC%D0%B5%D1%80%D1%8A%D1%91%D1%81" tabindex="-1">Примеръёс</h3>
<details>
<summary>Удмурт Элькунлэн кункрезез (люкетэз)</summary>
<p>Šundy śios řuato paleźez,<br>
Jug ŕardon vue muzjemam.<br>
Oskon tölpo — miĺemly Kunšeted,<br>
Dan tynyd, Dore mynam!</p>
<p>Jugdyty, Bydŕym Inmare,<br>
Kyǵokyś invisjosmes,<br>
Kydaty vyĺ šudburmes,<br>
Eriko, jön burdjosmes!</p>
</details>
<details>
<summary>Куӟебай Гердлэн «Матӥ»ез (кутсконэз)</summary>
<p>Malpaśko ke, kemalaś ik öj val kaǵ so…</p>
<p>Tače ik śin aźam pukśe.</p>
<p>Mati nyljosmurt val.  Vań kalyk kotyr jorosyś tode val soje.  Ceberez šory
uckysa, kötsy ug tyry val…</p>
<p>Ma, kyźy uz ucke!</p>
<p>So śana, nomyr as ceberenyz śinez ug erkija val.  Kotyr teĺjos, byrontem ńurjos,
mučjos.  Korkaossy udmurtjoslen nacareś: śintem kyšnoos kaǵeś, picijeś uknojo.
Kalyk no, korkaosyz kaǵ ik, śintem… śekyt užez užasa gubyrmemyn, užen muzjem
bordy packatemyn…</p>
<p>Śaśka kaǵ ceber val Mati!</p>
<p>Śaśka śamen ik šujaz… šujaz — žaĺatek soje derije ĺogazy.</p>
</details>
<details>
<summary>Геннадий Красильниковлэн «Арлэн кутсконэз», 1. йыретэз
(кутсконэз)</summary>
<p>Korka puškyn řomo-jugdo gine aĺi, samoj ceskyt ummen iźon vakyt, noš uramyn
aǵami kuaraos kyliśko ńi, otyn no tatyn kapkaos, ybesjos ŕukyrtylo.  Pudozes
urame pottysa, kyšnomurtjos ogzyly ogzy śures vamen vaźylo.  Pudo uĺĺojez ujysa,
berges sajkam kyšnomurt skalze ńöryn šukkylysa uĺĺa, goĺyk pydaz ponem kološajez
byźon kuspaz uśysa kyĺe.  Jegit na kyšnomurt, aĺiges gine byźemyn.  Gužem kuaźen
pudojez voź vyle tuž vaź potto, soku jegit murtjosly skalen jyrin ug luy na-aj…</p>
</details>
<p>Пус лыдъя латӥнлыкен гожтэм тэкст 1 %:лы ёрос ичигес луэ — кулэтэм небыт
пусъёс куштӥсько.  Йот понэм аслангаос (<span data-latin-skip><em>я</em>, <em>е</em>, <em>ё</em>,
<em>ю</em></span>) кытӥяз одӥг гожпус интые кык гожпус карисько но, со туж ик шӧдымон
ӧвӧл.  Со сяна, UTF-8:эн кодъяса, инъетась латӥн гожпусъёс одӥг тямысо (кык
интые) басьто бере, лыдпусо кабен ыстыса, латӥнлыкен гожтэм тэкст уката ик
пичиёме.</p>

<h2 id="%D3%9F%D1%83%D1%87%D1%8B%D1%81%D1%8C-%D0%B2%D1%8B%D0%BB%D1%8C%D0%B3%D0%B5%D1%81-%D0%B0%D1%81%D1%8D%D1%81%D1%82%D1%8D%D0%BC%D1%8A%D1%91%D1%81%D1%82%D1%8B-%D1%82%D1%83%D0%BF%D0%B0%D1%82%D0%BE%D0%BD" tabindex="-1">Ӟучысь выльгес асэстэмъёсты тупатон</h2>
<p>Ваньзэ кунсьӧр кылъёсты удмурт выжыосын воштыны луонлы мон уг оскиськы.  Ма,
соиз кулэ но ӧвӧл, дыр.  Троссэ огшоры гинэ удмурт куарасӧзнэтлы тупатоно.
Мынам тодэмея, удмурт кылэ пырись асэстэмъёсты юри, пыр-поч удмурт куарасӧзнэтлы
тупатон уж ноку но ӧй вал, адямиос но ӟуч сяменгес верало вал (нимысьтыз верано
ке, азькылын верам Кенешо дыръя ёросъёсысь адямиосын ужлы луыса).  Озьы ке но,
али таӵе ужез нуыны уг луы шуыса, со уг вера.</p>
<p>Асэстэм кылъёсын кӧня ке амалэн ужаны луэ:</p>
<h3 id="%D1%83%D0%B4%D0%BC%D1%83%D1%80%D1%82-%D0%BA%D1%8B%D0%BB%D1%8B%D0%BD-%D0%BB%D1%83%D0%B8%D1%81%D1%8C-%D0%BA%D1%8B%D0%BB%D1%8A%D1%91%D1%81%D1%8B%D0%BD-%D0%B2%D0%BE%D1%88%D1%82%D0%BE%D0%BD" tabindex="-1">Удмурт кылын луись кылъёсын воштон</h3>
<p>Кылсярысь, <span data-latin-skip><em>аренда</em></span> интые <em>кертоман</em>, <span data-latin-skip><em>закон</em></span> интые <em>кат</em>, <span data-latin-skip><em>система</em></span> интые <em>сӧзнэт</em>, <span data-latin-skip><em>Елабуга</em></span> интые <em>Алаб(у)го</em> шуыны луэ. Озьы ик удмурт
выжыослэсь выль кылъёс малпалляны луэ.  Куӟебай Герд ас вакытаз трос гинэ выль
удмурт кыл малпаз вал; выль кыл кылдытонэн рос-прос ужамын пӧртэм ӵектосъёс,
кылсярысь, 2010. аръёс кутсконысьгес <span data-latin-skip>#МалпаВыльКыл</span>
ӵектос.</p>
<p>Татын тунсыко потозы, дыр, <a href="http://storage.ning.com/topology/rest/1.0/file/get/1559706789?profile=original"><span title="Терминологическая коммиссия" data-word="нимкылӧри">Нимкылӧрилэн</span> ужамез</a> но
<a href="https://t.me/udmkyl">«Удмурт кылъёс» тэлеграм канал</a>.</p>
<p>Кун (шаер) нимъёсты воштон пумысен малпанэ вань.  Али соос тыпак ӟучъя верасько
(Удмурт шаермылэн нимыз но!).  Мынам малпамея, троссэ кун нимъёсты калык
нимъёслэсь, -шаер итэт ватсаса, пӧрмытыны луэ.  Кылсярысь: <em>Удмуртшаер</em>,
<em>Комишаер</em>, <em>Мадьяршаер</em>, <em>Суомишаер</em>, <em>Прансузшаер</em>, <em>Немычшаер</em>,
<em>Украйиншаер</em>, <em>Нипоншаер</em> (яке <em>Японшаер</em>) но мук.  Та эсэпысь потӥсь нимъёс:
<em>Роси</em> (тодмо мугъёсъя али вакытэ сое <em>Ӟучшаер</em> шуыса умой ӧвӧл); <em>Исраэль</em>,
<em>Катар</em>, <em>Бахрайн</em>; <em>Беларусь</em> (<em>Беларусшаер</em> сярысь, таиз умойгес чузъяське
кадь); <em>Кыргызстан</em>, <em>Казакстан</em> выллем <em>-стан</em> итэто нимъёс; <em>Аустрали</em> но мук.
<em>Татарстан</em> интые <em>Бигершаер</em> шуыны яра но, Даур ТВ:ын шуон сямъя <em>Бигерстан</em>
шуыны чик уг яра.  Та выллем нимпӧрмонэз мадьяръёс (<i lang="hu">Magyarország</i>, <i lang="hu">Németország</i>, <i lang="hu">ország</i> — <em>шаер</em>) но комиос (<i lang="kv">Комиму</i>, <i lang="kv">Рочму</i>, <i lang="kv">му</i> — <em>му, музъем</em>) уже куто.</p>
<h3 id="%D3%9F%D1%83%D1%87-%D0%BF%D0%BE%D1%80%D0%BC%D0%B0%D0%BE%D1%81%D1%82%D1%8B-%D1%82%D1%83%D0%BF%D0%B0%D1%82%D0%BE%D0%BD" tabindex="-1">Ӟуч пормаосты тупатон</h3>
<p>Кылсярысь, <span data-latin-skip><em>фонарь</em></span> интые азьло удмурт кылын кутэм
<em>понар</em> пормазэ, <span data-latin-skip><em>конфета</em></span> интые <em>кампет</em> пормазэ
уже кутыны яра.  Озьы ик <span data-latin-skip><em>француз</em></span> интые <em>прансуз</em>,
<span data-latin-skip><em>немец</em></span> интые <em>немыч</em> <sup class="footnote-ref"><a href="#fn5" id="fnref5">[5]</a></sup>, <span data-latin-skip><em>фабрика</em></span> интые <em>пабрек</em> шуыны луэ.  Выльгес примеръёсты
верано ке, Дарали Лели малпам <em>модали</em> (<span lang="ru">модель</span> луыса
ужась) кылэз тодэ вайыны луэ.</p>
<p>Ваньзэ ик кылъёсты удмуртъёсыныз воштыны оло мукет (ӟуч луисьтэм) кылысь
асэстыны уг луы (малы чырыез пырыен воштонэз?).  Шуом, <em>урок</em> кылэз (ксь,
школаын урок) кызьы воштод меда?  Сыӵе кылъёсты кӧня ке тупатъяса гинэ кельтоно
кадь.</p>
<h3 id="%C2%AB%D0%B2%D1%8B%D0%BB%D1%8C%D1%8B%D1%81%D1%8C%C2%BB-%D0%B0%D1%81%D1%8D%D1%81%D1%82%D0%BE%D0%BD" tabindex="-1">«Выльысь» асэстон</h3>
<p>Ваньмыз сямен кунсьӧр кылъёс удмурт кылэ ӟучез пыр пырылэмын но ӟучъя гожтӥсько,
ӟучъя чузъясько.  Соин нюръяськыны вылысь, со кылъёсты выльысь, ӟучезлэсь пӧртэм
луись кылъёсысь асэстыны луэ шуыса малпасько.</p>
<p>(Ӝытпал) Эуропысь лыктэм кылъёсты вераса, соосты прансуз, немыч кылъёсысь
басьтыны луэ, отын со кылъёс пормазыя удмуртлы туж укшало бере (кылсярысь,
удмурт кылын кадь ик, прансуз кылын юнверан берпум ёзлы усе).  Культур мугъёсын
мукет кылъёсысь асэстыны но луэ.</p>
<p>Эуроп кылъёсты асэстонын таӵе огъя шонеррадъёсты кутоно (татын асэстэм пормаез
латӥн гожпусъёсын, вылӥын верам сямъя сётӥсько):</p>
<ol>
<li>
<p>Юнверан котьку сямен кыллэн берпум ёзаз усе.</p>
</li>
<li>
<p>Кыкто ӵошлангаосты асэстонын одӥго кароно: <span title="прансуз">пр.</span>
<i lang="fr">classique</i> — <em>klasik</em> (<span lang="ru">классик,
классической</span>), <span title="немыч">нем.</span> <i lang="de">Effekt</i>
— <em>efekt</em>.</p>
</li>
<li>
<p>Роман кылъёсын <em>gn, nh, ñ</em> гожпусъёсын возьматэм ӵошлангаез небыт <em>ń</em> кароно:
<span title="прансуз">пр.</span> <i lang="fr">compagnie</i> — <em>kompańi</em>
(<span lang="ru">компания</span>).  <em>Gn</em> кык ӵошлангаез возьматэ дыръя, озьы
ик кельтоно: <span title="прансуз">пр.</span> <i lang="fr">agnostique</i> —
<em>agnostik</em>.</p>
</li>
<li>
<p>Эуроп «небыт <em>l</em>» куараез небытаса кельтыны луэ (ӵемысь ик <em>e</em>, <em>i</em> куараос
азьын, кыл пумын): <span title="немыч">нем.</span> <i lang="de">Telegramm</i>, <span title="прансуз">пр.</span> <i lang="fr">télégramme</i> — <em>teĺegram</em> оло <em>telegram</em> (<span lang="ru">телеграмма</span>).</p>
</li>
<li>
<p>Ваньзэ мукет ӵошлангаосты чурыт возёно: <i lang="de">Universität</i> —
<em>universitet</em> (<span lang="ru">университет</span>).</p>
</li>
<li>
<p>Тодметним пумын <em>-if</em> ӧвӧл, <em>-iv</em> гожтоно: <span title="прансуз">пр.</span>
<i lang="fr">productif</i>, <span title="немыч">нем.</span> <i lang="de">produktiv</i> — <em>produktiv</em>.</p>
</li>
<li>
<p>Кык асланга куспын, жингрес ӵошланга азьын <em>s</em>, <em>σ</em> гожпусъёсын возьматэм
куараосты <em>z</em> кароно: <em>kapitalizm</em> (<span lang="ru">капитализм</span>),
<em>izometri</em> (<span lang="ru">изометрия</span>).</p>
</li>
<li>
<p><em>Th, θ</em> гожпусъёсын возьматэм ӵошлангаез чурыт <em>t</em> кароно: <span title="прансуз">пр.</span> <i lang="fr">mathématique</i> — <em>matematik</em> (<span lang="ru">математика</span>).</p>
</li>
<li>
<p>Грек <em>χ</em> куараез <em>k</em> кароно: <em>teknologi</em>.</p>
</li>
<li>
<p>(Латӥн, грек кылысь лыктэм) <em>au</em>, <em>ou</em>, <em>eu</em> дӥфтонгъёсты озьы ик
гожтӥськомы: <em>automatik</em>, <em>Europ</em>.</p>
</li>
<li>
<p><em>Y</em>, <em>υ</em> гожпусъёсын возьматэм аслангаез <em>i</em> гожтоно: <span title="прансуз">пр.</span> <i lang="fr">stylométrie</i> - <em>stilometri</em>.</p>
</li>
<li>
<p><span title="глухой (согласный)" data-word="шаратэм">Шаратэм</span> но бӧрсяз мынӥсь жингрес (<span title="плавный (согласный)" data-word="ньыл-ньыл">ньыл-ньыл)</span> ӵошлангаос куспы <em>ы</em>, <em>о</em>
асланга ватсаны луэ (уката ик кылпумын): <span title="прансуз">пр.</span> <i lang="fr">semestre</i> — <em>semestyr</em>, <i lang="fr">mètre</i> — <em>metyr</em>, <i lang="fr">article</i> — <em>artikol</em>.</p>
</li>
</ol>
<p>Каронкыл кылдытонын 2. вошъяськет (<em>-аны</em>, <em>-яны</em>) продуктӥв луэ: <em>programjany</em>
(<i lang="fr">programmer</i>, <span lang="ru">программировать</span>),
<em>reprezentjany</em> (<i lang="fr">représenter</i>, <span lang="ru">репрезентировать</span>), <em>klasifikjany</em> (<i lang="fr">classifier</i>,
<span lang="ru">классифицировать</span>), <em>dekolonizjany</em> (<i lang="fr">décoloniser</i>, <span lang="ru">деколонизировать</span>).  <span lang="ru"><em>-ция</em></span> (<em>-tion</em>) кылпумо кылъёсты со каронкылъёсысь ик, <em>-н</em>
кылӥтэт ватсаса пӧрмытэм макенимъёсын воштыны луэ: <em>dekolonizjan</em> (<i lang="de">décolonisation</i>).  Меӵак каронкыл пуштроссы ӧвӧл <em>-tion</em> кылпумо
кылъёсты со кылӥтэтэн ик кельтыны луэ: <em>funkśjon</em> (<i lang="de">Funktion</i>),
<em>revoluśjon</em> (<i lang="de">Revolution</i>).</p>
<p>Мукет кылъёсысь асэстэмъёсын нимаз шонеррадъёсъя ужано.  Кылсярысь, украйин
кылысь асэстэмъёсын <em>и</em> гожпусэн возьматэмез котьку ик <em>ы</em>, <em>ї</em> гожпусэн
возьматэмез <em>йи</em> карыса гожтоно: <i lang="uk">Київ</i> — <em>Kyjiv</em> (<span lang="ru">Киев</span>).</p>
<p>Нипон кылэз верано ке, таӵе шонеррадъёсты уже кутыны луэ шуыса малпасько:</p>
<ol>
<li>
<p>に (ni), し (shi) канаен возьматэм ёзъёсты небыт <em>нь</em>, <em>сь</em> куараен гожтоно: <i lang="ja">アニメ</i> (anime) — <em>ańime</em>, <i lang="ja">寿司</i> (sushi) -
<em>suśi</em>.  Ваньзэ мукет ӵошлангаосты чурыт кароно.</p>
</li>
<li>
<p>じ (ji) канаен возьматэм ёзъёсты <em>ӟ</em> куараен гожтоно: <i lang="ja">柔道</i>
(jūdō) — <em>ŕudo</em>, <i lang="ja">漢字</i> (kanji) — <em>kanŕi</em>.</p>
</li>
</ol>
<p>Нош нипон кылысь асэстэмъёс туж вылесь луо бере, соосты (лыдӟонзэ валаны быгатыны
луоно дыръя) ромаӟиен ик кельтыны луэ: <em>anime</em>, <em>sushi</em>, <em>judo</em>, <em>kanji</em>.</p>
<p>Ӟучезлэсь юри пӧртэм карыны тыршоно ӧвӧл.  Кылсярысь, англи <i lang="en">cursor</i> ӟучен огвыллем ик <em>kursor</em> кылэз вордоз.  Удмурт
куарасӧзнэтэз со уг тӥя, соин сюлмаськонэз ӧвӧл.</p>
<p>Бератаз ини, та шонеррадъёсъя поттэм куд-ог кылъёсты улӥын сётӥсько.</p>
<div class="columns" style="max-width: 1050px; column-width: 501px;">
<table>
<thead>
<tr>
<th>Выльысь асэстэм</th>
<th>Ӟуч</th>
<th>Ӵошатэ</th>
</tr>
</thead>
<tbody>
<tr>
<td>program</td>
<td><span lang="ru">программа</span></td>
<td><span title="немыч">нем.</span> <span lang="de">Programm</span></td>
</tr>
<tr>
<td>komunist</td>
<td><span lang="ru">коммунист</span></td>
<td><span title="немыч">нем.</span> <span lang="de">Kommunist</span></td>
</tr>
<tr>
<td>manifest</td>
<td><span lang="ru">манифест</span></td>
<td><span title="прасуз">пр.</span> <span lang="fr">manifeste</span></td>
</tr>
<tr>
<td>manifestjany</td>
<td><span lang="ru">манифестировать</span></td>
<td><span title="прасуз">пр.</span> <span lang="fr">manifester</span></td>
</tr>
<tr>
<td>dekolonizjan</td>
<td><span lang="ru">деколонизация</span></td>
<td><span title="прасуз">пр.</span> <span lang="fr">décolonisation</span></td>
</tr>
<tr>
<td>politik</td>
<td><span lang="ru">политика</span></td>
<td><span title="прансуз">пр.</span> <span lang="fr">politique</span></td>
</tr>
<tr>
<td>parti</td>
<td><span lang="ru">партия</span></td>
<td><span title="прансуз">пр.</span> <span lang="fr">parti(e)</span></td>
</tr>
<tr>
<td>prefektur</td>
<td><span lang="ru">префектура</span></td>
<td><span title="немыч">нем.</span> <span lang="de">Präfektur</span></td>
</tr>
<tr>
<td>universitet</td>
<td><span lang="ru">университет</span></td>
<td><span title="немыч">нем.</span> <span lang="de">Universität</span></td>
</tr>
<tr>
<td>matematik</td>
<td><span lang="ru">математика</span></td>
<td><span title="немыч">нем.</span> <span lang="de">Mathematik</span></td>
</tr>
<tr>
<td>literatur</td>
<td><span lang="ru">литература</span></td>
<td><span title="немыч">нем.</span> <span lang="de">Literatur</span></td>
</tr>
<tr>
<td>teknologi</td>
<td><span lang="ru">технология</span></td>
<td><span title="немыч">нем.</span> <span lang="de">Technologie</span></td>
</tr>
<tr>
<td>geografi</td>
<td><span lang="ru">география</span></td>
<td><span title="немыч">нем.</span> <span lang="de">Geografie</span></td>
</tr>
<tr>
<td>kimi</td>
<td><span lang="ru">химия</span></td>
<td><span title="прансуз">пр.</span> <span lang="fr">chimie</span></td>
</tr>
<tr>
<td>fizik</td>
<td><span lang="ru">физика</span></td>
<td><span title="немыч">нем.</span> <span lang="de">Physik</span></td>
</tr>
<tr>
<td>teori</td>
<td><span lang="ru">теория</span></td>
<td><span title="прансуз">пр.</span> <span lang="fr">théorie</span></td>
</tr>
<tr>
<td>kompańi</td>
<td><span lang="ru">компания</span></td>
<td><span title="прансуз">пр.</span> <span lang="fr">compagnie</span></td>
</tr>
<tr>
<td>kampań</td>
<td><span lang="ru">кампания</span></td>
<td><span title="прансуз">пр.</span> <span lang="fr">campagne</span></td>
</tr>
<tr>
<td>sertifikat</td>
<td><span lang="ru">сертификат</span></td>
<td><span title="прансуз">пр.</span> <span lang="fr">certificat</span></td>
</tr>
<tr>
<td>sertifikjany</td>
<td><span lang="ru">сертифицровать</span></td>
<td><span title="прансуз">пр.</span> <span lang="fr">certifier</span></td>
</tr>
<tr>
<td>semestyr</td>
<td><span lang="ru">семестр</span></td>
<td><span title="прансуз">пр.</span> <span lang="fr">semestre</span></td>
</tr>
<tr>
<td>efektiv</td>
<td><span lang="ru">эффективный</span></td>
<td><span title="немыч">нем.</span> <span lang="de">effektiv</span></td>
</tr>
<tr>
<td>mašin</td>
<td><span lang="ru">машина</span></td>
<td><span title="прансуз">пр.</span> <span lang="fr">machine</span></td>
</tr>
<tr>
<td>integral</td>
<td><span lang="ru">интеграл</span></td>
<td><span title="прансуз">пр.</span> <span lang="fr">intégral</span></td>
</tr>
<tr>
<td>operator</td>
<td><span lang="ru">оператор</span></td>
<td><span title="прансуз">пр.</span> <span lang="fr">operateur</span></td>
</tr>
<tr>
<td>linear</td>
<td><span lang="ru">линейный</span></td>
<td><span title="немыч">нем.</span> <span lang="de">linear</span></td>
</tr>
<tr>
<td>funkśjon</td>
<td><span lang="ru">фукнция</span></td>
<td><span title="норвег">нор.</span> <span lang="no">funksjon</span></td>
</tr>
<tr>
<td>matris</td>
<td><span lang="ru">матрица</span></td>
<td><span title="прансуз">пр.</span> <span lang="fr">matrice</span></td>
</tr>
<tr>
<td>aproksimjan</td>
<td><span lang="ru">аппроксимация</span></td>
<td><span title="прансуз">пр.</span> <span lang="fr">approximation</span></td>
</tr>
<tr>
<td>Europ</td>
<td><span lang="ru">Европа</span></td>
<td><span title="прансуз">пр.</span> <span lang="fr">Europe</span></td>
</tr>
<tr>
<td>Afrik</td>
<td><span lang="ru">Африка</span></td>
<td><span title="прансуз">пр.</span> <span lang="fr">Afrique</span></td>
</tr>
<tr>
<td>Kyjiv</td>
<td><span lang="ru">Киев</span></td>
<td><span title="украйин">укр.</span> <span lang="uk">Київ</span></td>
</tr>
</tbody>
</table>
</div>
<section class="main-margin"><h2 id="references">Валэктонъёс</h2><ol class="footnotes-list"><li id="fn1" class="footnote-item"><p><em>Бабинцев, Анатолий Сергеевич</em>. <a href="https://elibrary.unatlib.ru/handle/123456789/25525"><span lang="ru">Удмуртская
орфография : (тезисы) : в порядке обсуждения к Первой удмуртской языковой
конференции</span></a> [ӟуч
кылын] / А. С. Бабинцев ; <span lang="ru">Удмуртский
научно-исследовательский институт соцкультуры при СНК УАССР.</span> — Ижкар:
Удгиз, 1937. — 10. <a href="#fnref1" class="footnote-backref">↩︎</a> <a href="#fnref1:1" class="footnote-backref">↩︎</a></p>
</li>
<li id="fn2" class="footnote-item"><p><a href="https://elibrary.unatlib.ru/handle/123456789/23725">Удмурт кыл ужпумъёс сярысь
материалъёс</a> : Удмурт
Республикаысь нырысетӥ кыл конференция азелы : обсуждать карон вылысь / Удмурт социокультураез
научно-эскерон институт. — Ижкар : Удмуртгиз. — 1937. — 8. бамыз. <a href="#fnref2" class="footnote-backref">↩︎</a></p>
</li>
<li id="fn3" class="footnote-item"><p><a href="http://www.udmurt.info/udmurt/10myths.htm"><span lang="ru">Десять мифов об удмуртском
языке</span></a> [ӟуч кылын] / <span lang="ru">Удмуртология</span>. <a href="#fnref3" class="footnote-backref">↩︎</a></p>
</li>
<li id="fn4" class="footnote-item"><p><em>Сахарных, Д. С.</em> <a href="http://web.udmurt.info/pdf/texts/udmpism.pdf"><span lang="ru">К реконструкции истории
удмуртской
письменности</span></a> [ӟуч
кылын] / Удмуртология — 2008. <a href="#fnref4" class="footnote-backref">↩︎</a></p>
</li>
<li id="fn5" class="footnote-item"><p>«Немыч» али ӵемысь ик тылобурдоез шуо ке но, азьвылгес ошмесъёсын
«немец» интые кутонэз но пумиське (<a href="https://elibrary.unatlib.ru/handle/123456789/15914">Удмурт
коммуна</a>. 1930,
№ 112 (18. куартолэзь). 3. бамыз; <em>Волков, М. И.</em> <a href="https://elibrary.unatlib.ru/handle/123456789/26225">Парсь
Петя</a>. 1927. 8. бамыз). <a href="#fnref5" class="footnote-backref">↩︎</a></p>
</li>
</ol>
</section>
</div>
      ]]></content></entry><entry xml:base="https://kotwys.github.io/articles/haikyuu-no-hi/"><title>Haikyū no Hi</title><link rel="alternate" href="./." type="text/html"/><id>https://kotwys.github.io/articles/haikyuu-no-hi/</id><published>2022-08-19T00:00:00.000Z</published><summary>«Haikyū!!» анимеез учкем берам мылкыдме пичияк верасько.</summary><content type="text/html"><![CDATA[
        <div><aside>Али дыре кулэ-а, ӧвӧл та гожъяме шуыса, кызьы ке дӥсьтытэкгес улӥсько.
Озьы ке но, мылкыддэс капчи кареме луиз ке, умой ни.</aside>
<p>Зэмзэ ке, мон шер гинэ мае ке выльзэ учкыны пуксисько. Но пурысь южтолэзь
нуналэ тае шедьтыкум кызьы ке учкытэк ӧй луы. Ма, чик уг куректӥськы. Нош али
пичияк мылкыдме вераме потэ. Мадьгожзэ дурыстэм сӧрытэк утчало.</p>
<p>«Haikyū!!» (<span lang="ja">ハイキュー！！</span>, ӟучен «Волейбол!!») со
Furudate Haruichi:лэн <sup class="footnote-ref"><a href="#fn1" id="fnref1">[1]</a></sup> (<span lang="ja">古舘春一</span>) 2012 арысен
потылэм со нимъем ик мангаезъя Production I.G. студӥын 2014 арын лэсьтэм сёнэн
аниме. Анимеез лэсьтонэн кивалтӥсьын Mitsunaka Susumu
(<span lang="ja">満仲 勧</span>) но Satō Masako (<span lang="ja">佐藤 雅子</span>)
ужаллям.</p>
<h2 id="%D1%82%D1%8D%D0%BC%D0%B0%D0%BE%D1%81%D1%8B%D0%B7" tabindex="-1">Тэмаосыз</h2>
<p>Нимызъя валамон, со бадӟымъёзо школаысь волейбол огин сярысь аниме. Ачиз Furudate,
пе, дышетскем дыръяз волейболэн выре вылэм но, ас яратонзэ егитъёслы вӧлдыны
тыршем. Ма, бен, мынэсьтэм урод дышетскись луэмме возьматэ-а со, мар-о, но
сизьым ар ӵоже физкультурлы дышетскытозям нырысьсэ, мар со, волейболэн шудон
шуыса, — тае учкем берам гинэ валай кадь.</p>
<p>Озьы ке но, одӥг волейболэн гинэ со уг быры (нош соиз сярысенгес улӥын).
Котькуд муртлэсь сюлэмшугъяськонъёссэ адӟеммы луэ: я анай-атайлэсь одно ик
умоен лыдъямзэс возьман, я тонэн ӵош шудоно адямиос юртонтэмлэсь кышкан, я
номырин висъяськисьтэм луэмысь кепыран, я ваньмыз адӟыса ӵогӟыны курдан, ассэ
вылэ вань янгышез кыскон (ма, али верамелэсь но трос). Кытӥяз ачим ик сыӵе
шуыса малпасько вал. Котькуд муртлэсь тае пырпотэмзэ, вормемзэ учкиськомы.</p>
<p>Зэмос шудӥсьёс, куд-огез суредэз туж зэмостэм потылэ, шуо ке но, луд вылын
сылӥсь адямилэн мылкыдыз пыр-поч возьматэмын. Луд вылын огнад уд сылӥськы, тон
сяна тыныд юрттоно вить мурт котьку вань на. Но ваньзэ радъяно вие, ваньмыз ик
утись луыны турско.</p>
<figure class="float-left">
<img   width="400"
  src="https://i.imgur.com/nwfPeq2.jpg"
  alt="Ukai Keishin, туплэн Hinata Shōyō кие парабола сямен лобемзэ малпа">
</figure>
<p>Со сяна, волейболысь кыӵе ке амалъёсты но каронъёсты, син азе возьматымон,
рос-прос валэктӥсько. (Волейболэз валасьтэм муртъёсты мадьгоже юнме уг пырто,
ява.)</p>
<h2 id="%D0%BC%D0%B0%D0%B4%D1%8C%D0%B3%D0%BE%D0%B6%D0%B5%D0%B7-%D0%BD%D0%BE-%D1%81%D3%A5%D0%BC%D0%B2%D0%BE%D0%BB%D0%B8%D0%B7%D0%BC%D0%B5%D0%B7" tabindex="-1">Мадьгожез но сӥмволизмез</h2>
<p>Мадьгожезъя, Karasuno бадӟымъёзо школае<sup class="footnote-ref"><a href="#fn2" id="fnref2">[2]</a></sup>
(<span lang="ja">烏野高校</span>) Hinata Shōyō (<span lang="ja">日向 翔陽</span>) но
Kageyama Tobio (<span lang="ja">影山 飛雄</span>) нимо выль нырысетӥ аръёс лыкто.
Куке но пиштэм, но али «луткам куака» сяна шуымтэ Karasuno:ысь пиослэн волейбол
огинзылы со кык адями бадӟым базмон луо — бератаз быдэс
<span title="Япония" data-word="Нипоншаер">Нипоншаерысь</span> ӵошатсконэ нош ик пыриськыны, «куака нош ик Токиое
лобе» шуыны базмон… Ма, соберезэ ум вера, тодэмды потэ ке — учкыны ӧтисько!</p>
<p>Маиз мыным тунсыко потэм: Karasuno:лэн нырысетӥ канӟиез<sup class="footnote-ref"><a href="#fn3" id="fnref3">[3]</a></sup>
<span lang="ja">烏 <em>karasu</em></span> ‘куака’ луэ (соин ик «луткам куакаез»).
Дӥськутсы сыӵе сӥгнатур луись сьӧд буёло но, ваньзы огдыре омырскыса
«сӥнкроатаксы» сьӧд куакаослэн уллёен омырскемзылы потэ, пе.</p>
<figure>
<img   src="https://i.imgur.com/D2KzLvh.jpg"
  alt="Куакаос Sawamura Daichi котырын лобало">
<figcaption>Лобӟись куакаос Karasuno:лэн выльысь пиштэмезлэн пусыз луо</figcaption>
</figure>
<p>Тылобурдоосты верано ке, Karasuno:лы ваче пумит потоно Shiratorizawa акадэмилэн
(<span lang="ja">白鳥沢学園</span>) пусыз тӧдьы ӧрӟи луэ
(<span lang="ja">白 <em>shira</em></span> ‘тӧдьы’ но <span lang="ja">鳥 <em>tori</em></span>
‘тылобурдо’; озьы ке но, <span lang="ja">白鳥</span> ‘юсь’ шуон луэ). Вылаз на,
Токиоысь Nekoma бадӟымъёзо школа (<span lang="ja">音駒高校</span>) коӵышъёсын
герӟаськемын (коӵыш шуон канӟиез ӧвӧл ке но, нипон <span lang="ja">ネコ</span>
<em>neko</em> ‘коӵыш’ кылэз умой кылӥське).</p>
<h2 id="%D0%BD%D0%B8%D0%BF%D0%BE%D0%BD%D1%88%D0%B0%D0%B5%D1%80-%D0%BA%D0%BE%D0%BD%D1%82%D1%8D%D0%BA%D1%81%D1%82" tabindex="-1">Нипоншаер контэкст</h2>
<p>Нипоншаерын будымтэ адямилы кытӥыз валантэмгес луоз, лэся.</p>
<p>Кылсярысь, малы пичи гинэ тушо ӝужыт лякыток Azumane Asahi:ез
(<span lang="ja">東峰 旭</span>) кышкыт кожало? (Ӝужыт, тушогес дышетскисьёс
ӧвӧл-а, ма?) Тушмон огинъёсын уката ик бадӟым кышкыт «агайёс» вань дыръя.
Валаме быгатэмея, Нипоншаерын адямиос тросэз лапегесь луэмен (ма, валамон) но
Эдо вакытысь кабукимоно шуон йырвандӥсьёс тушо луэмен сое озьы кожало.</p>
<p>Яке, кӧня ке пол музон школаосысь дышетскисьёс Karasuno:ез «Torino» шуыса
янгышало. Канӟиосты тодэм берам валай гинэ:</p>
<table>
<tr>
<td style="font-size: 70px" lang="ja">鳥</td>
<td><i>tori</i></td>
<td>тылобурдо</td>
</tr>
<tr>
<td style="font-size: 70px" lang="ja">烏</td>
<td><i>karasu</i></td>
<td>сьӧд куака</td>
</tr>
</table>
<p>Одӥг гож пӧртэм!</p>
<h2 id="%D1%8D%D1%88%D1%88%D0%BE-%D0%BA%D0%B5%D0%BB%D1%8C%D1%88%D0%B5%D0%BC-%D0%BC%D0%B0%D0%BA%D0%B5" tabindex="-1">Эшшо кельшем маке</h2>
<figure class="float-right">
<img   width="300"
  src="https://i.imgur.com/XazsKDx.jpg"
  alt="Shimizu Kiyoko, Yachi Hitoka, Michimiya Yui, Tanaka Saeko">
<figcaption>Haikyū:ысь нылъёс</figcaption>
</figure>
<p>Пиосъёс сярысь анимеын ке но, нылъёссы но «ӵошкыт» уг луо, ас понназы сыло.
Кылсярысь, стэреотӥп чус пукись, кепырась потоно Shimizu Kiyoko
(<span lang="ja">清水 潔子</span>), кулэ дыръя, дэмӟылӥсь пиослы пумит аслыз но,
Yachi Hitoka (<span lang="ja">谷地 仁花</span>) нимо младшоезлы но дурбасьтыны
быгатэ. Shimizu:лы синмаськем мылкыдо Karasuno:ос но серекъям кадь возьматэмын.
<s>Егитъёс шуон сяменгес, Shimizu — эксэйкышно.</s></p>
<p>Туж кельшиз Hayashi Yūki:лэн (<span lang="ja">林 ゆうき</span>) но
Tachibana Asami:лэн (<span lang="ja">橘 麻美</span>) гожтэм крезьгурзы.
Крезьгурез, мугор юзыр-кезьыр луымон, кулэ мылкыдлы тупа кадь потӥз.
Крезьгурез 1. вакытысен 4. вакытозь синйылтымон уг воштӥськы, ӵапак
вуж лейтмотӥвъёс выль сямен чузъясько, кыӵе ке азинскемез шӧдыто. Ӧйтӧд, OST:сэ
лузер-лазер кылзыса быдтыны вуиськем.</p>
<h2 id="%D0%B1%D0%B5%D1%80%D0%BF%D1%83%D0%BC-%D0%BA%D1%8B%D0%BB%D1%8A%D1%91%D1%81" tabindex="-1">Берпум кылъёс</h2>
<p>Али Haikyū:лэн 4 вакытэз вань, берпуметӥез 2020 аре потэм. 3. но 4. вакытъёслэн
пӧртэмзы соку ик синйылтымон (урод сяменгес) луэ: секундскын суред лыд кулэсмиз но,
суредманэз кызьы ке сумъямгес кадь луиз. Куд-огез мангалы тупась карыны тыршизы
шуо но, мон озьы ӧйгес шуысал. Ма, корона-аре потэмез адӟиське, дыр. Озьы ке
но, мадез озьы ик умой возьматэмын.</p>
<figure>
<div class="collage-row">
<img style="margin-right: 15px;" src="https://i.imgur.com/PVXhIKm.jpg" alt="">
<img src="https://i.imgur.com/uds80Tb.jpg" alt="">
</div>
<figcaption>3. вакытысь но 4. вакытысь одӥг ик суред</figcaption>
</figure>
<p>Зэмзэ ке, тӥ, оло, та аниме (яке манга) сярысь кылэмын ни, дыр. Нипоншаерын но,
зарезь сьӧрын но сое туж шуныт пумиталлям. Нипоншаерын со волейболлэн огез
тодметэзлы пӧрмем но, луоз. Нялтас вераса, туннэ (тае 19. гудырикошконэ
лыдӟиськоды ке, ма, Нипоншаерын быриз ни, лэся) тодэ ваён нуналъёсын тӧрлыко
лыдметэ пыртэм Haikyū:лэн нуналыз. «<span lang="ja">ハイキュー</span>» кыллэн
8 <em>hachi</em>, 1 <em>ichi</em>, 9 <em>kyū</em> лыдпусъёсты огазе каремлы
(<span lang="ja">8月19日</span> → 19. гудырикошкон) кельшеменыз озьы бырйиллям.</p>
<p>Кемалась ӧвӧл 2023 арысь гудырикошконэ «Haikyū!! Final» кык люкетлэсь фильмлэсь
потэмзэ ялӥзы — 2012 арысь но 2013 ар кутсконысь учыръёслы сьӧд дугдонпус понозы.</p>
<p>Ма, укыр ушъяськем ни, лэся. Озьы ке но, мылкыдме но синмаськемме тӥледлы пичияк
ке но вераны быгатӥ шуыса оскисько. Веран кылды вань ке — коментаръёсы ӧтисько!</p>
<section class="main-margin"><h2 id="references">Валэктонъёс</h2><ol class="footnotes-list"><li id="fn1" class="footnote-item"><p>Тае кулэен лыдъясь адямиослы: та статтяын нипон нимъёс «ӵукпалрад»
шуонэн гожтэмын: озьы нырысь выжыним, бӧрсяз — муртним мынэ (озьы ик нырысь
пумиськыку нипон пусъёсын гожтонзэ сётӥсько). Вашкала удмурт нимъёс со радэнгес
ик пӧрмо, пе. <a href="#fnref1" class="footnote-backref">↩︎</a></p>
</li>
<li id="fn2" class="footnote-item"><p>Нипоншаерысь бадӟымъёзо школаос Росиысь 9—11. аръёслы тупало. <a href="#fnref2" class="footnote-backref">↩︎</a></p>
</li>
<li id="fn3" class="footnote-item"><p>Канӟиос (漢字, ӟучен «<span lang="ru">кандзи</span>» гожто) со маке
малпанэз, арбериез верась китай кылысь ваем пусъёс (иероглифъёс). <a href="#fnref3" class="footnote-backref">↩︎</a></p>
</li>
</ol>
</section>
</div>
      ]]></content></entry><entry xml:base="https://kotwys.github.io/articles/wikidata-9th-anniversary/"><title><span data-latin="Wikidata">Викидата</span>лы 9 ар</title><link rel="alternate" href="./." type="text/html"/><id>https://kotwys.github.io/articles/wikidata-9th-anniversary/</id><published>2021-10-29T00:00:00.000Z</published><summary>Туэ <span data-latin="Wikidata">Викидата</span>лэн усьтӥськемезлы 9 ар тырме. Малы со пайдаё, маин солэн Тӥледлы тунсыко потэмез луэ, — туннэ со сярысь вераськом.
</summary><content type="text/html"><![CDATA[
        <div><p><a href="https://wikidata.org/"><span data-latin="Wikidata">Викидата</span></a> (яке <span data-latin-skip>Викиданнойёс</span>) со <span data-latin="Wikimedi">Викимеди</span>лэн (<span data-latin="Wikipedi">Википеди</span> котырын ужась огазеяськонлэн) тодэтъёсты
машиналы валамон, радъям сямен возён проектэз. Со али но трос пайда вайылэ,
азьланяз но, улонмы лыдпусо кариськемъя, кулэлыко кылёз, малпасько. Нош ваньзэ
радызъя вералом.</p>
<p><span data-latin="Wikidata">Викидата</span> нырысетӥзэ усьтэмын вал 29.
коньывуонэ 2012 арын, туэ 9 ар тырмонзэ  пусйиськомы.</p>
<h2 id="rdf" tabindex="-1">RDF</h2>
<p><span data-latin="Wikidata">Викидата</span>лэн ёзрадыз <abbr title="Resourse
Description Framework">RDF</abbr> вылэ инъямын. Со Дунневыл Вотэс Консортӥумлэн
(W3C) радъям тодэтлы стандартэз но ас понназ ик вераськымон арбери.</p>
<p>RDF:я ваньмыз куиньмоосын (<em>верамъёсын</em>) валэктӥське: <em>субъект — предӥкат —
объект</em>:</p>
<pre><code class="language-turtle"># Возьматон понна гинэ псэудокод

# субъект предӥкат           объект
&lt;Сьӧлта&gt;  &lt;луэ&gt;              &lt;черкогурт&gt;;
          &lt;кылдон_дырыз&gt;     &quot;1596&quot;^^xsd:dateTime;
          &lt;улӥсьёслэн_лыдзы&gt; 5204.
</code></pre>
<p>Озьыен тодӥмы, Сьӧлта 5204 улӥсен 1596 арын кылдэм черкогурт шуыса.
<span data-latin="Wikidata">Викидата</span>ын со тазьыгес валэктэмын:</p>
<figure>
<img alt="" src="wikidata-solta.png">
<figcaption>
<a href="https://www.wikidata.org/wiki/Q2511164">Сьӧлта черкогуртлэн
<span data-latin="Wikidata">Викидата</span>ысь бамыз</a>. Гордэн возьматэмын
субъектэз, вожен — предӥкатэз, лызэн — объектэз.
</figcaption>
</figure>
<p>Арберилы быдэ нимысьтыз QID сётэмын (азяз Q гожпусэн лыд), мукет арберилэн та
ик QID уз лу. Тазьы одӥг нимъем арбериосты ог-огзылэсь висъяны луэ.</p>
<p>Предӥкатъёс субъектлэсь кыӵе ке аслыксэ возьмато. Соос но нимаз лыдзыя тодмо
луо: кылсярысь, Сьӧлталэсь кылдэм дырзэ Викидатаын <a href="https://www.wikidata.org/wiki/Property:P571">P571 аслыкен</a>
валэктӥллям.</p>
<p>Предӥкатлэн пуштросэз огшоры маке (лыд, чур) яке мукет арбери луэ.
<span data-latin="Wikipedi">Википеди</span>ын кадь ик, ваньмыз ваньмыныз герӟамын.</p>
<p><span data-latin="Wikidata">Викидата</span> ас понназ улӥсь онтологи (валанбугор)
луэ. Кыӵе ке аслыкъёс, валанъёс уг тырмо ке, со ачиз ик соосты кылдытоз.</p>
<p>Кабес RDF:лэсь пӧртэм луыса, верамъёслэн <em>квалификаторъёссы</em> но <em>ошмесъёссы</em>
вань. Квалификаторъёс верамлэсь югдурзэ возьмато. Одӥгез ӵем пумиськись
возьматосэз луэ дыр вадес.</p>
<figure>
<img alt="Сьӧлта, улӥсьёслэн лыдзы 5204, вадесэз 2017 ар" src="qualifier.png">
<figcaption>
<a href="https://www.wikidata.org/wiki/Property:P585">«Вадесэз» аслык</a> валэктэ, ку улӥсьёслэсь верам лыдзэс тодӥллям.
</figcaption>
</figure>
<p>Ошмесъёс верамлэсь кытысь потэмзэ возьмато, зэмлыкез мед возиськоз шуыса.</p>
<h2 id="%D0%BA%D1%83%D1%80%D0%BE%D0%BD%D1%8A%D1%91%D1%81" tabindex="-1">Куронъёс</h2>
<p>Мынам малпамея тунсыкоез — куронъёс лэсьтыны. Ваньзэ та люкам тодэтэз
автоматлыко эскерыны луэ, йӧспӧртэм куронъёс келяса: кӧня Удмуртшаерын вордскем
адямиос кыӵе ке данъет басьтӥллям, кудӥз вылӥдышетсконни уногес тодослыко
статья поттэм, ма ужбергатонниослэн кунсьӧр ёзэтсы вань но озьы азьлань.</p>
<p>Гуртэ ужме лэсьтыса берпуметӥзэ куронэз гожтӥ но нырысь-валысь медытэк тодӥ,
Тогоын, кылсярысь, калыккуспо банк вань шуыса:</p>
<pre><code class="language-sparql">SELECT ?corp ?corpLabel (SAMPLE(?stateLabel) AS ?state)
WHERE {
  ?corp wdt:P31/wdt:279* wd:Q6881511;
        wdt:P17 ?state;
        wdt:P355 ?subsidiary.
  MINUS { ?subsidiary wdt:P17 ?state. }
  SERVICE wikibase:label {
    bd:serviceParam wikibase:language &quot;[AUTO_LANGUAGE],en&quot;.
    ?corp rdfs:label ?corpLabel.
    ?state rdfs:label ?stateLabel.
  }
}
GROUP BY ?corp ?corpLabel
HAVING (COUNT(DISTINCT ?subsidiary) &gt; 1)
</code></pre>
<blockquote>
<p><a href="https://w.wiki/4HFr">Асьтэлэн куронэз быдэстэмды луэ</a></p>
</blockquote>
<p>Куронъёс RDF:лы лэсьтэм <a href="https://wdqs-tutorial.toolforge.org">SPARQL</a> кылын гожъясько. Тодмо куиньмоосты
адӟиськомы, соос таре QID но PID:ъёсын нимамын ке но. SQL:ез тодӥськоды ке, туж
ик секыт луыны кулэ ӧвӧл.</p>
<h2 id="%D0%BC%D0%B0%D0%BB%D1%8B%D0%B5%D0%B7" tabindex="-1">Малыез</h2>
<p><span data-latin="Wikidata">Викидата</span>ез трос амалэн кутыны луэ. Пичизэ
вераса, ушъян-ӵектон кампаньёсты эскерон, визьсынанъёс лэсьтон, котьку азьлане
мынымон. Нош тани мар со Викимеди сӧзнэтын ик каре:</p>
<h3 id="%D0%BE%D0%B3%D0%B0%D0%B7%D0%B5%D1%8F" tabindex="-1">Огазея</h3>
<figure class="float-right">
<img alt="Викидатаысь викикуспо чӧлсконъёс" src="languages.png">
</figure>
<p>Усьтӥськыкуз ик, <span data-latin="Wikidata">Викидата</span> троскылъем <span data-latin="Wikipedi">Википеди</span>ез ваньзэ огазе карыны турттэм.  Али
котькуд QID:лэн пӧртэм кылъёсын Википедиосысь герӟам статьяосыз вань. Со QID:ъёс
пыр ай ӟуч кылысь удмуртэ, англиысь немыче выжеммы луэ.</p>
<p>Азьло гожъясь ачиз ваньзэ чӧлсконъёсты нимаз гожтоно вал.</p>
<h3 id="%D1%82%D1%83%D0%BD%D0%BD%D0%B0%D0%BB%D0%B0-%D0%B2%D0%BE%D0%B7%D0%B5" tabindex="-1">Туннала возе</h3>
<p><span data-latin="Wikipedi">Википеди</span>лэн вань 312 ужась версиез, ваньмаз но
тодэт туннала калын луыны кулэ. Но солы кужым ноку но уз луы, туж мылкыд
каримы ке но. <span data-latin="Wikidata">Викидата</span>лэн татын асьмелы
юрттэмез луэ, котьку берлозэ тодэтэз сётыса ваньмыныз кылын.</p>
<p>Алиез сярысь вераса, <span data-latin="Wikidata">Викидата</span>ысь тодэтъёс
статьяосысь куд-ог пулъёсын (infobox:ъёсын) кутӥське. Умояз югдурын соин
ваньмыз таблицаос, лыдметъёс тырмоно.</p>
<p>Мукетыз тунсыко проект <a href="https://meta.wikimedia.org/wiki/Abstract_Wikipedia"><span data-latin="Abstract Wikipedia">Абстракт Википеди</span></a>
луэ. Со чакла статьяослэсь тэкстсэс ик <span data-latin="Wikidata">Викидата</span>я
гожъяны. Соин, статья <span data-latin="Wikidata">Викидата</span>лэн куд-ог
функциез луэ:</p>
<section><eqn><span class="katex-display"><span class="katex"><span class="katex-mathml"><math xmlns="http://www.w3.org/1998/Math/MathML" display="block"><semantics><mrow><mtext>article</mtext><mo>=</mo><mi>f</mi><mo stretchy="false">(</mo><msub><mi>x</mi><mn>1</mn></msub><mo separator="true">,</mo><msub><mi>x</mi><mn>2</mn></msub><mo separator="true">,</mo><msub><mi>x</mi><mn>3</mn></msub><mo separator="true">,</mo><mo>…</mo><mo stretchy="false">)</mo><mi mathvariant="normal">.</mi></mrow><annotation encoding="application/x-tex">\text{article} = f(x_1,x_2,x_3,\ldots).</annotation></semantics></math></span><span class="katex-html" aria-hidden="true"><span class="base"><span class="strut" style="height:0.6944em;"></span><span class="mord text"><span class="mord">article</span></span><span class="mspace" style="margin-right:0.2778em;"></span><span class="mrel">=</span><span class="mspace" style="margin-right:0.2778em;"></span></span><span class="base"><span class="strut" style="height:1em;vertical-align:-0.25em;"></span><span class="mord mathnormal" style="margin-right:0.10764em;">f</span><span class="mopen">(</span><span class="mord"><span class="mord mathnormal">x</span><span class="msupsub"><span class="vlist-t vlist-t2"><span class="vlist-r"><span class="vlist" style="height:0.3011em;"><span style="top:-2.55em;margin-left:0em;margin-right:0.05em;"><span class="pstrut" style="height:2.7em;"></span><span class="sizing reset-size6 size3 mtight"><span class="mord mtight">1</span></span></span></span><span class="vlist-s">​</span></span><span class="vlist-r"><span class="vlist" style="height:0.15em;"><span></span></span></span></span></span></span><span class="mpunct">,</span><span class="mspace" style="margin-right:0.1667em;"></span><span class="mord"><span class="mord mathnormal">x</span><span class="msupsub"><span class="vlist-t vlist-t2"><span class="vlist-r"><span class="vlist" style="height:0.3011em;"><span style="top:-2.55em;margin-left:0em;margin-right:0.05em;"><span class="pstrut" style="height:2.7em;"></span><span class="sizing reset-size6 size3 mtight"><span class="mord mtight">2</span></span></span></span><span class="vlist-s">​</span></span><span class="vlist-r"><span class="vlist" style="height:0.15em;"><span></span></span></span></span></span></span><span class="mpunct">,</span><span class="mspace" style="margin-right:0.1667em;"></span><span class="mord"><span class="mord mathnormal">x</span><span class="msupsub"><span class="vlist-t vlist-t2"><span class="vlist-r"><span class="vlist" style="height:0.3011em;"><span style="top:-2.55em;margin-left:0em;margin-right:0.05em;"><span class="pstrut" style="height:2.7em;"></span><span class="sizing reset-size6 size3 mtight"><span class="mord mtight">3</span></span></span></span><span class="vlist-s">​</span></span><span class="vlist-r"><span class="vlist" style="height:0.15em;"><span></span></span></span></span></span></span><span class="mpunct">,</span><span class="mspace" style="margin-right:0.1667em;"></span><span class="minner">…</span><span class="mclose">)</span><span class="mord">.</span></span></span></span></span></eqn></section><p>Озьы статьяос туннала калын гинэ ӧвӧл, мыдлань малпанъёстэк но луозы,
тодэтъёсты тупатыны ваньмызлэн луоз бере. Пичигес кылъёсын но тросгес ивортодэт
кылдоз — функци гинэ лэсьтоно, мукетыз ни асэрказ кариськоз.</p>
<p>Уг малпаськы, озьы ке но, ваньзэ статьяез озьы печатланы луоз шуыса, нош
нырысетӥ чуръёссэ малы уз.</p>
<hr>
<p>Туэ сӥзьылысен гинэ ӟечгес тодматски та проектэн но луонлыкъёсызлы туж
синмаськи. Ваньдэсты пыриськыны, удмурт
<span data-latin="Wikidata">Викидата</span>ез улӟытыны ӧтисько!</p>
</div>
      ]]></content></entry><entry xml:base="https://kotwys.github.io/articles/a11y-review/"><title>Могӟонтэмлык полӥс</title><link rel="alternate" href="./." type="text/html"/><id>https://kotwys.github.io/articles/a11y-review/</id><published>2021-09-07T00:00:00.000Z</published><summary>Туала вотэслэсьтон могӟонтэмлыклы (accessibility) трос сак висъя. Татын  учкомы, маиз удмурт вотэсгердъёсысь со ласянь тупатымон луэ.
</summary><content type="text/html"><![CDATA[
        <div><p><dfn>Могӟонтэмлык</dfn>, яке англи кылын вераса <dfn>accessibility</dfn>
(ӵемысь вакчиятэмын «a11y» кадь) — вотэсбамлэн одӥгез кулэлыко аслыкез, макем
сое кутылыны каньыл но капчи, вань-а кыӵе ке могӟонъёс.</p>
<p>Со паськыт арбери но, пӧртэмесь могӟон люкетъёс вань. Огъя малпамлэсь пӧртэм
луыса, могӟонтэмлык синтэм юзчиос сярысь гинэ ӧвӧл (соос сярысь но малпаськоно
ке но). Ваньмылэн, луоз, таӵе югдуре сюреммы вань: кыӵе ке вотэсбамез пелепонэн
учкыса, уно сое отчы-татчы берыкъялляно луэ, ваньзэ лыдӟыны-учкыны понна.
Чыры-пыры кадь но, ӝож ай.</p>
<p>Вотэс асьме дыре ӝог азьлане мынэ но, али вотэсэ потэммы луэ пӧртэм
лэсьтэтъёсын. Огзэ но санэ понытэк кельтонтэм. Я, со кылӥськем кем секыт ӧвӧл —
тросэз ужпум HTML <span title="спецификация" data-word="валэктон">валэктонъя</span> каронтэмысь потэмын.</p>
<hr>
<p>Туннэ могӟонтэмлык ласянь ӵем пумиськылӥсь янгышъёсты одӥг-ог удмурт
вотэсгердъёсысь возьматыса валэкто. Татчы пыремъёслэн лэсьтӥсьёссы асьсэзы
ултӥямын медаз кожалэ, ваньмыз эш мылкыдын луэ!</p>
<aside>
<p>Мон нокызьы вотэсгердъёслэсь пуштроссэ уг курласькы. Котьма ке но, удмуртлык
сярысь вотэсысь тодымон карон — туж бадӟым уж. Нош асьмелэн,
вотэслэсьтӥсьёслэн, ужмы — сое кызьы луэ озьы умой-умой лэсьтыны.</p>
</aside>
<h2 id="%D0%B4%D3%A5%D0%B2%D0%B0%D1%82%D0%BE%D0%B7" tabindex="-1">Дӥватоз</h2>
<p>Дӥватоз шуо <code>&lt;div&gt;</code> <span title="татын: тег" data-word="пусъет">пусъетэз</span> укыр уно кутылонэз.</p>
<p><a href="https://meras.info/udm_UDM">Merás</a> но, <a href="https://invozho.su">Инвожо</a> но вотэсгердъёс потӥсь менюзэс усьтыны
нюртонэз малы ке озьы  ик пусйиллям — я, Инвожолэн со <code>&lt;span&gt;</code>, — HTML:лэн аслаз
<span title="интерактивной" data-word="вачекуспаськись">вачекуспаськись</span> элементъёслы пусъетъёсыз вань
дыръя. Ярам, ас кожады вачекуспаськонэз лэсьтэмды потэм но котькинлэн сое
кутэмез мед луоз шуыса кариллямды ке (малы — мукетыз ни юан). Но татын озьы уг
луы. Отчы <span title="клавиатура" data-word="нюртэтпул">нюртэтпулэн</span> сюронтэм, зэмос вачекуспаськись
элементъёс сямен ик соос Tab-черодэ уг сюро бере. Сое <code>tabindex=&quot;0&quot;</code> атрибут
ватсаса тупатыны луысал:</p>
<pre><code class="language-html">&lt;span id=&quot;show-menu&quot; title=&quot;Меню&quot; tabindex=&quot;0&quot;&gt;
  &lt;i class=&quot;menui-&quot;&gt;&lt;/i&gt;
&lt;/span&gt;
</code></pre>
<p>Нош таиныд со уг йылпумъяськы. <code>click</code> учырез чалкаса сяна нюртон зӥбонэз но
чаклано: <code>Enter</code> но <code>Space</code>. Вакчияк вераса, капчи гинэ луоз <code>&lt;button&gt;</code> кутыны.</p>
<h2 id="%D1%84%D0%BE%D0%BA%D1%83%D1%81" tabindex="-1">Фокус</h2>
<p>Татын ӧжыт веранэз. Кемалась ик ӧвӧл вал сыӵе вакыт, ку ваньмыз фокусэз ватоз
вал, нош мукет дыръёс вуиллям. Одӥг но вотэсгерд фокусэлэсь кытын луэмзэ уг
возьматы.</p>
<p><span title="веб-браузер" data-word="вотэсучкон">Вотэсучконъёс</span> таре ӝикыт гинэ фокусэз возьматыны амал сёто. Етӥзлыкынызы соос
валало, вотэсбамен вачекуспаськом нюртэтпулэн-а, мукет макеен-а мынэ но, соя
фокусэз возьмато яке вато, <a href="https://developer.mozilla.org/en-US/docs/Web/CSS/:focus-visible"><code>focus-visible</code> псэудокласс</a> вошъяса.</p>
<h2 id="%D0%BF%D0%BE%D1%82%D3%A5%D1%81%D1%8C-%D0%BC%D0%B5%D0%BD%D1%8E%D0%BE%D1%81" tabindex="-1">Потӥсь менюос</h2>
<p>Merás но <a href="https://udmdunne.ru">Удмурт Дунне</a> вотэсгердъёсын потӥсь менюос огшоры гинэ класс
ватсамен-куштэмен лэсьтэмын. Озьы гинэ вераса номыриз но урод ӧвӧл, нош соос
ворсамын дыръя но блок луо. Озьыен, мынам Tab:ен отчы сюреме луэ но, мон
кытынме ум адӟы (экранлыдӟонэн пырасьёслы соин каньылгес луоз).</p>
<p>Кык шонертонэз вань: я меню ватэмын дыръя сое тыпак <code>display: none</code> кароно
(Инвожо вотэсгердын кадь ик), я пушказ фокус вань дыръя сое юри усьтоно.</p>
<h2 id="alt-%D1%82%D1%8D%D0%BA%D1%81%D1%82" tabindex="-1">Alt-тэкст</h2>
<p>Куинь вотэсгердысь суредъёслы воштӥсь текст лэсьтыны куинь пӧртэм амал шедьтӥ,
огзэ но умой ӧй шуысал:</p>
<ul>
<li>Удмурт Дунне: alt:э ужкагазним сюре кадь, йылаз-пумаз одӥг кыл гинэ верамон
(ксь, «газ-1». Мар газ?)</li>
<li>Инвожо: статьяослэсь валтӥсь суредзэс сяна адӟеме ӧвӧл, соос ай статьялэсь
нимзэ нулло. Маиз умойтэм — огшапскын валэкто.</li>
<li>Merás: тыпак номыр, дорбамысьтызы юлтошъёссылэн логооссы сяна — соос озьы
гинэ «Logo» шуыса валэктэмын луо (кинлэн логоез?).</li>
</ul>
<figure class="float-left">
<img src="alt.png" alt="">
</figure>
<p>Вань ай синмо но пырасьёслы пайдаез: суред кыскиськыны луонтэм дыръя, со интые
ик alt-тэкст луоз.</p>
<p>Озьы ик валэктытэк кельтэм <span title="иконка" data-word="покчипус">покчипусъёс</span> шедьтӥ. Азьвыл ик верам
меню усьтон, кылсярысь. Синтэм пырась марзэ-малызэ уз вала, отын чик тэксто
пуштрос ӧвӧлэн. Сое тупатыны капчи — <code>aria-label</code> атрибут ватсаса.</p>
<h2 id="lang" tabindex="-1"><code>lang</code></h2>
<p>Merás вотэсгердысь ушъямонэз — <code>lang</code> атрибутын <code>udm</code> гожтэмзы.</p>
<pre><code class="language-html">&lt;html lang=&quot;udm-UDM&quot;&gt;
</code></pre>
<p>Кылсярысь, Удмурт Дуннелэн вотэсгердаз, тыпак удмуртэн гожъякузы, отын малы ке
<code>ru</code> гожъямын. Малы со кулэ? Я, кытын ке азьланяз удмурт тэкст-куара кылдыку,
синтэм яке ляб адӟись пырасьёс чебер удмурт куараез кылозы. Сотэк програма
вотэсбамез ӟуч кожалоз но, <span data-latin-skip>ӴӦӜӤӞ</span> луоз
«<span data-latin="Cyrillic letter CHE with diaeresis">Кирилӥк лэтэр Ч вис дӥэрезӥс</span>»
тус, кызьы со гожпусъёсты вераны тодытэк.</p>
<p>Нош отын ик тышкаськыны луоноез (ярам, сокем урод ӧвӧл, нош сэректэ монэ).
Окмоз кыл быръёнын гожъянэз <span data-latin-skip>Удмурт<em>СКИЙ</em></span>!  «<span data-latin-skip>Удмурт</span>» ке гожтысалды, 8 <span title="байт (8 бит)" data-word="тямысо">тямысо</span> но шыръясалды
:кырмыштэ:</p>
<p>Инвожо журнал вотэсгердлэсь кылзэ мукет сямен пусйиллям — кык интыын:
<code>og:locale</code> мета-пусъетын но <code>Content-Language</code> HTTP-воштосын.</p>
<pre><code class="language-html">&lt;!-- Локаль --&gt;
&lt;meta property=&quot;og:locale&quot; content=&quot;udm_UDM&quot; /&gt;
&lt;meta property=&quot;og:locale:alternate&quot; content=&quot;ru_RU&quot; /&gt;
&lt;meta HTTP-EQUIV=&quot;Content-language&quot; CONTENT=&quot;udm-UDM&quot; /&gt;
</code></pre>
<p>Нырысез утчанмашинаослы но мерлыко вотэсъёслы юрттэ но, соин номыриз но умойтэм
ӧвӧл, нош <a href="https://www.w3.org/International/questions/qa-http-and-lang">кыктэтӥез кутонтэм шуыса верамын</a>: со амал кабесэ уг
пыры вал бере, пӧртэм вотэсучконъёс сое олокызьы валало.</p>
<h2 id="%D0%B8%D0%BD%D0%B2%D0%BE%D0%B6%D0%BE%D0%BB%D1%8D%D0%BD-%D1%81%D1%82%D0%B0%D1%82%D1%8C%D1%8F%D0%BA%D0%B0%D1%80%D1%82%D0%B0%D0%B5%D0%B7" tabindex="-1">Инвожолэн статьякартаез</h2>
<figure>
<img src="landmarks.png" alt="Экранлыдӟон возьматэ 59 мупус">
</figure>
<p>Инвожо вотэсгердэз эскерыса, туж пайми, отын 59 мупуссы (landmark) шуыса. Со ай
статьякарта пусйылэмысьтызы потэ. Тани возьматосэз (вакчиятэмын):</p>
<div data-latin-skip>
<pre><code class="language-html">&lt;article class=&quot;post&quot;&gt;
  &lt;aside class=&quot;post-thumb&quot;&gt;
    &lt;a title=&quot;Вероника Ваулина: «Журналист луэмед потэ? Дышетом!»&quot;&gt;
      &lt;img alt=&quot;Вероника Ваулина: «Журналист луэмед потэ? Дышетом!»&quot;&gt;
    &lt;/a&gt;
    &lt;aside class=&quot;post-info&quot;&gt;
      &lt;a class=&quot;rubrika&quot; href=&quot;0&quot; title=&quot;Интервью&quot;&gt;Интервью&lt;/a&gt;
      &lt;h1 class=&quot;title&quot;&gt;
        &lt;a&gt;Вероника Ваулина: «Журналист луэмед потэ? Дышетом!»&lt;/a&gt;
      &lt;/h1&gt;
      &lt;time&gt;&lt;i class=&quot;icon-clock&quot;&gt;&lt;/i&gt; 23 авг 2021&lt;/time&gt;
      &lt;!-- мукетыз --&gt;
    &lt;/aside&gt;
  &lt;/aside&gt;
&lt;/article&gt;
</code></pre>
</div>
<p>Кӧня ке шекез вань:</p>
<p>Нырысетӥез, та <code>&lt;article&gt;</code> нергеын палэнысез тодэт вань ӧй шуысал, <code>&lt;aside&gt;</code>
татын чик кулэтэм. Со ик <code>&lt;aside&gt;</code>-ос троссэ мупусэз лэсьто.</p>
<p>Кыктэтӥез, одӥг ик йыръянэз куинь пол гожтэмын. Мугез ӧвӧл, мынам малпамея.
Экранлыдӟон огзэ но кельтытэк лыдӟоз. Суредлэн ватсась тодэтэз ӧвӧл ке,
alt-текстсэ чылкак буш кельтэгес, оломае кӧчыртытозь. Со азьвыл поттэм статья
валтӥсьсуредъёс сярысь но верамон: статьялэн нимыз 1) <code>&lt;title&gt;</code> пусъетын, 2)
адӟиськись йыръянын но 3) суредэз воштӥсь тэкстын луэ. Огезлэсь капчиен
мозмытскыны луэ.</p>
<p>Куиньметӥез, статья нимъёс малы ке 1. пагӟаем йыръянъёс каремын. Вотэсбамын со
одӥг гинэ луыны кулэ но, таосызтӥ ортчыны туж каньыл ӧвӧл. Документлэн радыз
сӧриське. Тани кызьы умояз югдурын дорбам луыны кулэ:</p>
<div data-latin-skip>
<pre><code>[Инвожо]
 ├─Статьи
 │ ├╴Вероника Ваулина: «Журналист луэмед потэ? Дышетом!»
 │ ├╴Алина Ситдикова
 │ ...
 │
 ├─Рубрики (улӥыз)
 ├─Спецпроекты
 ...
</code></pre>
</div>
<p>Нош али со таӵе:</p>
<div data-latin-skip>
<pre><code>Вероника Ваулина: «Журналист луэмед потэ? Дышетом!»
Алина Ситдикова
...
└─┬
  ├─Рубрики (шуак 3. пагӟа)
  ├─Спецпроекты
  ...
</code></pre>
</div>
<p>Синтэм пырасьлы олокызьы валано, вуоноез <em>радлыко</em> йыръян 3. пагӟаын луэ шуыса.</p>
<p>Ньылетӥез, та картаын куинь чӧлскон вань, кыкез одӥг ик интые вуттэ, одӥгез
нокытчы но уг вутты. Чӧлсконъёсты но радын возёно но, кыкезлэсь капчиен
мозмытскыны луэ.</p>
<figure>
<img src="links.png" alt="">
</figure>
<p>Тани кызьы мон лэсьтысал со картаез:</p>
<div data-latin-skip>
<pre><code class="language-html">&lt;article class=&quot;post&quot;&gt;
  &lt;img class=&quot;post-thumb&quot;&gt;
  &lt;div class=&quot;post-info&quot;&gt;
    &lt;span class=&quot;rubrika&quot;&gt;Интервью&lt;/span&gt;
    &lt;h3 class=&quot;post-title&quot;&gt;
      &lt;a&gt;Вероника Ваулина: «Журналист луэмед потэ? Дышетом!»&lt;/a&gt;
    &lt;/h1&gt;
    &lt;time&gt;&lt;i class=&quot;icon-clock&quot;&gt;&lt;/i&gt; 23 авг 2021&lt;/time&gt;
    &lt;!-- мукетыз --&gt;
  &lt;/div&gt;
&lt;/article&gt;
</code></pre>
</div>
<pre><code class="language-css">.post {
  position: relative;
}

.post-title a::before {
  content: '';
  /* Чӧлсконлэн вылыз быдэс карта мед басьтоз */
  position: absolute;
  inset: 0;
}
</code></pre>
<hr>
<p>Тани тазьы луэ. Вань мукетъёсыз но <em>сокем могӟонтэм ӧвӧл</em> люкетъёс, но таосыз —
тужгес но ӵем пумиськылӥсьёсыз. Ваньмылэн татысь пайда поттэммы луиз, оскисько.
Тау лыдӟемды понна!</p>
<p>Малпанъёстэс Тэлеграмын верамды луэ 👇</p>
</div>
      ]]></content></entry><entry xml:base="https://kotwys.github.io/articles/xkb-configuration/"><title>XKB тупатъян тамуг</title><link rel="alternate" href="./." type="text/html"/><link rel="alternate" href="./en" hreflang="en" type="text/html"/><id>https://kotwys.github.io/articles/xkb-configuration/</id><published>2021-07-12T00:00:00.000Z</published><summary>X Keyboard гожъян амалдэ тупатыны паськыт луонлыкъёс сётэ — но соосты  кутыны нырысь ик амал шедьтоно луэ.
</summary><content type="text/html"><![CDATA[
        <div><aside>
<p>УК;ӦЛ: NixOS:эз кутӥськоды ке, дась модулез <a href="https://github.com/kotwys/lymypyry/blob/main/modules/extra-xkb-options.nix">лымыпырыысьтым</a> басьтэмды
луэ.</p>
</aside>
<p>XKB (X Keyboard) – со Linux:лэн юзчи котыретысьтыз <span title="клавиатура" data-word="нюртэтпул">нюртэтпулэз</span>
каньыл кутон понна кыл кутӥсез люкетыз. Солы луыса ик асьмелэн вань пӧртэм
кылъёс но радъямъёс, кылсярысь.</p>
<p>Нимызъя ай валамон, со XFree86 юнман дыре кылдэм шуыса. Но али гинэ но, Wayland
дорамы вуыса, XKB Linux-сӧзнэтъёсын кыле. Нош документъянэз ог куамын ар
ортчыса кыдёке вуымтэ кадь.</p>
<h2 id="%D1%83%D0%B6%D0%BF%D1%83%D0%BC" tabindex="-1">Ужпум</h2>
<figure>
<img src="https://ilyabirman.ru/typography-layout/i/layout-win@2x.png" alt="">
<figcaption>Илья Бирманлэн тӥпограф радъямез</figcaption>
</figure>
<p>Мон кемалась кутӥсько <a href="https://ilyabirman.ru/projects/typography-layout/">Илья Бирманлэсь тӥпограф радъямзэ</a> (мыным
дун ӧз тыре). Соин тарак каньыл пӧртэм пусъёс гожъяны луэ, удмуртъёссэ но. Нош
Лӥнуксын со ӧвӧл кадь… ӧвӧл-а?</p>
<p>Кудняласен ке XKB:ын вань ни <code>misc:typo</code> пуктэт, со тӥпограф радъям вылэ ик
инъямын, пе. «Ваньмем нюртэтъёс» нош отын ӧвӧл (кудъёсыз собере зӥбем
<span title="клавиша" data-word="нюртэт">нюртэтэн</span> ӵош сёто одӥг дӥакритӥкен пус, ⟨ӧ⟩ кадь). Ӧйтӧд, малы
сыӵе каремын — оло, Илья Бирманлэсь ужзэ быдэсак кӧчыртонтэм вылысь (эрико
небытбур ук!), оло, тырмыт калыккуспо ӧвӧл шуыса. Кыӵе бен малыез ӧй луысал,
соин мар ке кароно вал.</p>
<p>Вотэс пӧлын вань <a href="https://github.com/neochief/birman-typography-layouts-for-ubuntu">Ubuntu:лы дасям радъям</a>. Со но шектэм ӧвӧл вылэм,
одӥг-ог пус ыштэм. Вылаз ик, сю арысь огпол XKB выльдӥськыку кышъетэз выльысь
пуктыны. Соин ик ачим кыӵе-мар тодоно кариськи.</p>
<h2 id="%D1%82%D1%83%D0%BF%D0%B0%D1%82%D1%8A%D1%8F%D0%BD" tabindex="-1">Тупатъян</h2>
<p>Радъямъёс но пуктэтъёс ваньмыз пус люкамъёс луо. Со сяна XKB нюртэмъёсты
возьма, нюртэтпул дорысь потась кодъёс валэктэ но мукетыз — асьмелы со тунсыко
ӧвӧл.</p>
<p>Радъямъёс нюртэтъёсты ваньзэ тырем карисько, пуктэтъёс нош — куд-огзэс,
нырысетӥезлы сыӵе <em>сураськон</em> луыса. Со сяна, соос одӥг арбери бере, огез пушкы
мукетсэ пыртыны луэ.</p>
<pre><code>/usr/share/X11/xkb/symbols/us

// Таиз радъям.
// Куинь нырысетӥез кыл тунсыко ӧвӧл, соос радъямлэсь кӧня ке куара-лыд пус 
// тыремзэ гинэ пусъё.
partial alphanumeric_keys default
xkb_symbols &quot;basic&quot; {
  keys &lt;AD01&gt; { [ q, Q ] };
  keys &lt;AD02&gt; { [ w, W ] };
  // но озьы азьлань
};

/usr/share/X11/xkb/symbols/typo

// Таиз пуктэт.
partial alphanumeric_keys
xkb_symbols &quot;deadkeys&quot; {
  // Пуслюкамъёс троссэ ньыль пагӟалэсь пӧрмо. Котьку сямен соос тазьы сэзьдо:
  //                 1.        2.        3.         4.
  //                         Shift     AltGr    Shift+AltGr
  keys &lt;AD01&gt; { [ NoSymbol, NoSymbol, NoSymbol, dead_breve ] };
  keys &lt;AD04&gt; { [ NoSymbol, NoSymbol, NoSymbol, dead_abovering ] };
  // но озьы азьалнь
};

// Нош татын ваньзэ огазе кариськом
partial alphanumeric_keys
xkb_symbols &quot;layout_extra&quot; {
  include &quot;us(basic)+deadkeys+level3(ralt_switch)&quot;
};
</code></pre>
<p>Вылӥысь гожтэм ватса <code>layout_extra</code> радъямез. AltGr (бурпалась Alt) но бадӟым Q
огдыре зӥбыса кылдоз олокыӵе отӥяз пыртэм пус вылэ лякиськоно бреве (<span data-latin-skip>Й</span>
гожпус вылысь кадь ик). <code>layout_extra</code> шара пыртэ <code>level3(ralt_switch)</code> пуктэтэз,
AltGr куиньметӥ пагӟае выжтон мед луоз шуыса — вань мукетъёсыз пуктэтъёс
(Windows:лэсь пӧртэм луыса, шонер луисько ке).</p>
<p>Таиз люкетыз секыт ӧвӧл — пусъёсты гожтыса кӧня ке пуконо луоз гинэ (но эн
вунэтэ виштыкугӟетэз <code>xkb_symbols</code> ялэм бере). Сӧзнэтлы сое адӟымон каронэз —
маиз секытэз.</p>
<p>XKB:ысь ваньмыз сюре бадӟым эсэпрадъёсын лыдметэ. Котьку сямен со
<code>rules/evdev</code>, вань мукетъёсыз но. Та ужкагазын гожтэмын, ку, кызьы но кытын
со-мар пуслюкамъёс итӥсько.</p>
<p>Радъямъёс понна азьвыл поттэм <a href="https://github.com/neochief/birman-typography-layouts-for-ubuntu">Ubuntu:лы радъямез</a> учкемды луэ. Мон нош
валэкто пуктэтъёслэн кызьы ужамзэс.</p>
<h3 id="%D1%8D%D1%81%D1%8D%D0%BF%D1%80%D0%B0%D0%B4%D1%8A%D1%91%D1%81" tabindex="-1">Эсэпрадъёс</h3>
<p>Ваньмыз пуктэт evdev:ын ӧжытсэ одӥг люкетаз сюре:</p>
<pre><code>/usr/share/X11/xkb/rules/evdev

! option = symbols
  grp:shift_toggle = +group(shifts_toggle)
  grp:switch = +group(grp_switch)
  // но озьы азьлань
</code></pre>
<p>Тани, кыктэтӥ кесэгысь пуслюкамъёс адӟымон луо нырысетӥ кесэгысь нимын. Собере
соосты <code>setxkbmap</code> яке мукет юзчи азьдор пыр пуктыны луэ.</p>
<pre><code>$ setxkbmap -option grp:shift_toggle
</code></pre>
<p>Нялтас вераса, та пуктэтъёс (<code>grp:*</code>) пусгрупаез воштон амалэз пусъё. Ваньмыз
пӧртэм радъямъёс зэмзэ огез вылэ мукетыз понэм пусгрупаос луо, со юзчилэсь умой
ватэмын ке но. Со пусгрупаос огазе одӥг бадӟым радъямлы пӧрмо.</p>
<figure>
<img width="900" src="groups.jpg" alt="Улӥын англи пусгрупа +en:1, вылӥяз — ӟуч +ru:2">
<figcaption>Улӥын англи пусгрупа +en:1, вылӥяз — ӟуч +ru:2</figcaption>
</figure>
<p>Тӥпограф радъямез лэсьтыны утчаса, мыным кулэ вал сое ӟуч но англи кылъёсын
кутыны. Нош… со тазьы капчи ӧвӧл вылэм.</p>
<p>Ӟуч но англи радъямъёс пӧртэм пусгрупаос луыса, котькудӥзлы быдэ пуктэтэз нимаз
поныны кулэ. Сотэк со англи пусгрупаын гинэ кутымон луоз (англиез нырысетӥез
радъямды ке).</p>
<p>Эсэпрад лыдметын бугыртыса, шедьтӥ, <code>misc:typo</code> но огез мукетыз пуктэт аспӧртэм
луо шуыса. Соос вератэк котькудӥз пусгрупа борды итӥсько шуыса. Нош со тазьы
гожтэмын лыдметын:</p>
<pre><code>! layout    option    = symbols
  *         misc:typo   +typo(base)

! layout[1] option    = symbols
  *         misc:typo   +typo(base):1

! layout[2] option    = symbols
  *         misc:typo   +typo(base):2

// но озьы ньылёзь
</code></pre>
<p>Мукет сямен вераса, ваньмыз пусгрупалы быдэ, <code>misc:typo</code> пуктэмын ке, кулэ
луись пуслюкам итӥське верам кеме мыныса (<code>+...:n</code>).</p>
<p>Соин ик, выль ваньмем пусъёсты ваньмыз радъямын кутымон карыны понна, та
чуръёсты ватсано (нимез но <code>n</code> тупасьлы воштыса).</p>
<pre><code>  en &lt;ним&gt; = +typo(deadkeys):n
  ru &lt;ним&gt; = +typo(deadkeys):n
</code></pre>
</div>
      ]]></content></entry></feed>